Mythen Lied

En allerletschte Sunnestrahl lüchtet auf de Mythe
Schwyz isch uf de einte, s Alpel auf disere Site
En allerletschte Sunnestrahl lüchtet uf de Mythe
Ich tuusche mini Heimat nie, bi glücklich und zfridä hie

S wird Abig uf de Summerweid s Alpveh sini Trychle treid
D Sunne langsam untergaht hinter em höche Grat
Und jede, wo die Sehnsucht kennt
Wenn s roti Liecht am Himmel brennt
Luegt wie ich zur Felsewand und singt vom Alpeland

En allerletschte Sunnestrahl lüchtet auf de Mythe
Schwyz isch uf de einte, s Alpel auf disere Site
En allerletschte Sunnestrahl lüchtet uf de Mythe
Ich tuusche mini Heimat nie, bi glücklich und zfridä hie

Und langsam gaht e chüele Wind
D Schatte immer länger sind
De Gloggeturm schlaat volli Stund,wenn s Veh i Gade chunnt

Und dunkel glänzt de Fichtewald
Wenn's uf de Weid scho nachtet bald
Strahlt am Berg de letschti Schy
Dänn isch de Tag verbii

En allerletschte Sunnestrahl lüchtet auf de Mythe
Schwyz isch uf de einte, s Alpel auf disere Site
En allerletschte Sunnestrahl lüchtet uf de Mythe
Ich tuusche mini Heimat nie, bi glücklich und zfridä hie
En allerletschte Sunnestrahl lüchtet auf de Mythe
Ich tuusche mini Heimat nie, bi glücklich und zfridä hie

