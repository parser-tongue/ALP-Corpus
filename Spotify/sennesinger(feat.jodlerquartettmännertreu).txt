Sennesinger (feat. Jodlerquartett Männertreu)

Mir stöh ufem gipfu und luege nüberd alpe niiih
Mir loufe am grat und luege bis ab nids taal
Dir himmu isch so blau und d bärge gseht meh klar
Mir luege nobe nabe und gseh bis zum see
Jolo, jololo, jololo, jololo
Mir luege noba nabe und gseh bis zum see
Jolo, jololo, jololo, jololo

Mir hei hoseträger si gassefäger
Ländlerrocker und stubehocker
Mir si sennesinger und trichleschwinger ja und mähierfahrer ou
Ah alli wätterschmöcker und sprüchlichlöpfer
Jede mah und jedi frou
I füehl mi niene so, niene so deheim wie da
Jolo, jololo, jololo, jololo
I füehl mi niene so deheim wie da
Jolo, jololo, jololo, jololo

Ah alli jodellehrer und chächschehrer
Niidleschwinger und fahnebringer
Alli holzchühschnitzer und geislezwicker und beizejasser ou
Ah alli jagdhornbläser und alpejazzer
Jede mah und jedi frou
I füehl mi niene so, niene so deheim wie da
Jolo, jololo, jololo, jololo
I füehl mi niene so deheim wie da
Jolo, jololo, jololo, jololo

Nei i wott nid gah
Nenenenei mir blibe da
Chömet mir wei doch jietz zämeha
Jolo, jololo, jololo, jololo
Hei jungs schnupfe isch üses hobby und wär nid schnupft dä isch e globi
Das hei scho üsi vätere gseit und immer e schnupf mitsech treit

I füehl mi niene so, woni ou häre gah
I füehl mi niene so dehei, wie da
I füehl mi niene so, woni ou häre gah
I füehl mi niene so dehei, so wie da

Jolo, jololo, jololo, jololo
Mir stöh ufem gipfu und luege überd alpe
Dr himmel isch so blau mir gseh aui bärge
U mir luege nobe nabe u nähme no eis und zwöi und drüü und gseh bis ids taal
Das isch miis dehei

