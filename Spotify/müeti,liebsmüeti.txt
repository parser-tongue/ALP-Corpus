Müeti, liebs Müeti

Höch uf de Bärge, ganz zhinderscht im Tal
Stoht es bruns Hüsli, so chli und so schmal
Da wohnt mis Müeti, scho so vili Johr
Sie isch älter worde, und het graui Haar.
Weisch no, liebs Müeti wie schön isch es gsii
Bi dir deheime, im Stübli so chlii
Gsunge und glachet, händ all dini Chind
Doch alles vergeiht ja, so schnell und so gschwind.
Grösser wirsch, älter wirsch, d'Ziit will fascht verrenne
Jede goht sine Wäg, und s'Läbe nimmt sin Lauf.
Müeti, liebs Müeti, bald bisch du elei
All dini Chinder, chöme nümme so hei
S'laufe kei Buebe, meh s'Wägli doruf
S'wird wieder stiller, bi dir i dim Hus.
Müeti, los zue, in d'Abendrueh
Tönt's wie ne Glogge, so hell und so klar
S'Echo vom Bärg, rüeft Dir zue
Wenn ich für dich singe tue.
Müeti, liebs Müeti, dänk immer fescht dra
Dass mir dich lieb, und ganz gäre tüend haa
Müeti, du weisch es, mir hei immer Ziit
De bis zu dir hei, da is ja nit wiit.
Müeti, los zue...
Müeti, liebs Müeti, was willsch du no meh
Hesch in dim Läbe, so vill gschafft und gseh
Bisch immer lieb und so guet zu eus gsii
Danke, liebs Müeti min Goldsunneschii.

