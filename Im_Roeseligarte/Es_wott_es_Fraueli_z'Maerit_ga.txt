Es wott es Fraueli z'Märit ga

Es wott es Fraueli z'Märit gah,
Wott de Ma nid nahe la.
Ma, du muesch deheime blibe,
Muesch de Hüener d'Eier grife.

Im Chäller sy drei großi Chischte,
Muesach sie de dert ine tische.
Im Ofe sy drei großi Chueche,
Muesch mer au zu däne luege!

Am Abe, wo's isch Sächsi gsi,
Sy die Chueche gässe gsi.
Wo das Fraueli hei isch cho:
Ma , vo wo sy die Chueche, wo?

U hei die Hüener alli gleit?
»Der Güggel het sis Ei verleit!«
Ma, du hesch sie alli gfrässe!
D'Schale liggen i der Äsche.

Du nimmt das Fraueli grad der Räsche,
Wott dermitt der Ma erstäche. 
Der Ma, dä springt zum Fäister us,
Lauft zum Fritz i ds Nachberhus.

Nachber, i mueß der öppis chlage:
Mini Frau, die ht mi gschlage!
»Wärist nume scho gester cho!
Mini het mer au so to!«

Chumm, mer wei's dem Amme chlage:
Üsi Wiber heigen is gschlage.
Ach, Amme, los, was mir der chlage:
Üsi Wiber hein is gschlage.

»Hei s'ech gschlage, gscheht ech rächt!
Was sit ihr settigi Wiberchnächt!«
Chumm, jez wei mer zsämestah,
Wei däne Wiber der Gring verschlah!

Ds Wibervolch isch Lumpepack,
Isch vo Strou und Hudle gmacht!
