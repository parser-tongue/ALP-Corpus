Of de Berge möcht i lebe

Of de Berge möcht i lebe,
Of de Berge möcht i si.
D'Senne juchzid nüd vergebe,
's mues doch eppes loschtigs si.
Wenn de Früehlig isch dobe
Ond D'Alperösli sond cho,
Jo, do will i denn mit Freude
Mit dene liebe Chüeli goh.

Bhüet-i Gott, ihr liebe Lütli,
D'Senneglogge tönid scho;
Fahr jetz wieder zue mim Hüttli,
D'Chüeli chönnd enander noh.
Ond i machmi no loschtig
Dei ufi, dei of d'Weid,
Ond i juchzen au ond johle
I mim höbsche Sennechleid.

Bin i denn mit mine Chüeli
Doben of der Alpeweid,
Wenn sie gräsid, ringid, springid,
Schaff i denn mit Loscht ond Freud.
Tue do melche denn ond chäse,
Loh d'Chüeli us ond i,
Mache fröhlig denn mini Gschäftli
Ond bin zfride jo debi.

Of em Bärgli möcht i blibe,
Möcht recht lang dei obe si;
Doch de Sommer flücht scho wieder,
Gohd au gär so schnell verbi.
Ach es chaltet scho ond ödet,
De Nebel chrüücht im Tal,
Ond so fahr i denn wieder abi;
Chönd au wädli, Loben all!
wädli: weidli schnell