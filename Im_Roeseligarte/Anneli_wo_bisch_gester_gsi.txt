Anneli, wo bist gester gsi?

»Anneli, wo bist gester gsi?«
»Hinder em Hus im Gärtli.«
»Säg was hest im Gärtli to?«
»Rösli pflückt und Majero,
Hinder em Hus im Gärtli.«

»Anneli, wer ist bi der gsi
Hinder em Hus im Gärtli?«
»Denk, min Schatz, min liebe Schatz;
O wie gern gib ich em Platz
Hinder em Hus im Gärtli.« 

»Anneli, säg was händ er gredt
Hinder em Hus im Gärtli?«
»Gang und frög du d'Röseli,
D'Ilgen und de Rosmeri
Hinder em Hus im Gärtli.«

»Anneli, sind er alli Tag
Hinder em Hus im Gärtli?«
»Ach min Schatz chunnt nümme meh,
Wird en schwerlich wieder gseh
Hinder em Hus im Gärtli.«