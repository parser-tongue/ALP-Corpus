Es chunt mer gäng es Häseli

Es chunt mer gäng es Häseli
Z'Nacht vor mis Lädeli.
Wie soll ih-n-ihm tue?
Schaff du nes wachbers Hundeli a,
Das dir das Häseli biße cha,
Un eso tuen ihm du!

Es chunt mer gäng es Müseli
Z'Nacht vor mis Hüseli.
Wie soll ih-n-ihm tue?
Schaff du-n-es guets guets Chätzeli a,
Das dir das Müseli fange cha,
Un eso tuen ihm du!

Es chunt mer gäng en alte Ma
Z'Nacht vor mi Tür cho stah.
Wie soll ih-n-ihm tue?
Nimm du ne bi sim graue Bart
U schleipf ne hindersi d'Stägen ab,
Un eso tuen ihm du! 

Es chunt mer gäng e junge Chnab
Z'Nacht vor mis Bett cho stah.
Wie soll ih-n-ihm tue?
Nimm di nes füürigs Chometschit
U schlach ne bis er bi der lit.
Un eso tuen ihm du!

Der Chnab isch jung und ungelehrt,
Er het der Chopf zu de Füeße gchehrt.
Wie soll ih-n-ihm tue?
Nimm du ne Stäcke oder es Schit
Und gib ihm, bis er i d'Gredi lit,
Un eso tuen ihm du!