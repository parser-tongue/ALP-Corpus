Es ist kein Öpfeli nie so rot

Es ist keis Öpfeli nie so rot,
Es hed es Würmli i.
Sobald die Meitjä gebore,
Füehre si ä falschä Schi.

Ä falschä Schi, ä stolzä Muat
Ist alle Chnabä Bruch.
Am Abed wend's nit nieder
Um am Morged au nid uf.

Ä falschä Schi nur nit allein,
Dazuo ä stolzä Muat,
Das ist de junge Meitjä
Ihr einziges Heiratsguat.

Die Hasä, die mä schießä soll,
Die laufä dur dä Wald,
Und Chnabä soll mä liebä,
Nu ja sie werde alt.

Und wenn sie alt und grumpät sind,
Värlieränd sie där Schi;
Spricht eini zu där anderä:
»Nimm ä du, er ist nit mi.«

Wenn-t-ä du nit magst und än i nit mag,
Wer Teufels mag ihn dann!
Man ladt ihn in Kanonen,
Schiäßt ihn nach Amsterdam.