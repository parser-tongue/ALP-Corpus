Was steit denen alte Manne wohl a?

Was steit denen alte Manne wohl a? Viva!
Es Stiefeli Tuback un es Halbschöppli i Sack.
Viva! das steit ne wohl a.

Was steit denen alte Wiber wohl a? Viva!
Am Morge früeh go brummle vor's Hus.
Viva! das steit ne wohl a.

Was steit denen alte Chnabe wohl a? Viva!
Vom Runde gli hei, wil sie nienen ine cheu.
Viva! das steit ne wohl a.

Was steit denen alte Jumpfere wohl a? Viva!
Bi Ziten i's Bett, wil se niemer nüt schetzt.
Viva! das steit ne wohl a.

Was steit dene junge Manne wohl a? Viva!
E Stäcke i d'Hand, ga tschämele dur's Land.
Viva! das steit ne wohl a.

Was steit dene junge Wiber wohl a? Viva!
Es Chindli i d'Schoß, der Wîeglen e Stoß.
Viva! das steit ne wohl a.

Was steit dene junge Buebe wohl a? Viva!
Es Schöppeli Wi, schöns Schätzeli derbi.
Viva! das steit ne wohl a.

Was steit dene junge Meitschi wohl a? Viva!
E Röselichranz, mit de Buebe zum Tanz.
Viva! das steit ne wohl a. 