Mer sönd halt Appezöller

Mer sönd halt Appezöller,
's cha gär nöd anderscht see.
Hed enn im Sack kenn Höller,
So rüeft er glich: juhe!

Mer sönd jetzt bi-n-enander
Do bi-me-ne Schöppli Wi,
Ond enn ischt wie der ander,
's tüecht mi gad bschäädelig fri.

Ond ichst dennglich no loschtig,
Er tenkt: I bi so frei;
I lebe nöd so choschtlig,
Waul isch mer glich debei.

Ond bsondersch wem-mer singid
Ond froh ond loschtig sönd,
Daß d'Lüt dether chönd z'springe
Ond omm is omme stönd, 

Denn fangid mer a singe
Au gär e höpsches Liäd,
Das wit ond bräät tuet chlinge --
Wie hääßt denn au das Liäd?

I mään, es hääst »Gottwilche«,
's stoht nebes drönn vo Chäs,
Vo Schotte, Solz ond Mülech,
Vo Chue und vo-ne-re Gäß.

Jo grad du hesch errote,
Ke andesch ond  seb isch.
Es chont vo Innerrhode,
Vo 's Sebadonis Bisch. 