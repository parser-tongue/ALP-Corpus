Bin i's nit a lustige Bueb!

Bin i's nid a lustige Bueb!
Chan i's nid ordeli tue!
Han es schöns Schüeleli a
Un es schöns Schnälleli dra.
Mis Schüeleli, mis Schnälleli, mi Schueh --
Bin i's nid a lustige Bueb!

Bin i's nid a lustige Bueb!
Chan i's nid ordeli tue!
Han es schöns Strümpeli a
Un es schöns Bändeli dra.
Mis Strümpfeli, mis Bändeli, mis Schüeleli, 
mis Schnälleli, mi Schueh --
Bin i's nid a lustige Bueb!

Bin i's nid a lustige Bueb!
Chan i's nid ordeli tue!
Han es schöns Höseli a
Un es schöns Lädeli dra.
Mis Höseli, mis Lädeli, mis Strümpfeli, 
mis Bändeli, mis Schüeleli, 
mis Schnälleli, mi Schueh --
Bin i's nid a lustige Bueb!..

Bin i's nid a lustige Bueb!
Chan i's nid ordeli tue!
Han es schöns Libeli a
Un es schöns Täscheli dra.
Mis Libeli, mis Täscheli, mis Höseli, 
mis Lädeli, mis Strümpfeli, mis Bändeli, 
mis Schüeleli, mis Schnälleli, mi Schueh --
Bin i's nid a lustige Bueb!

Bin i's nid a lustige Bueb!
Chan i's nid ordeli tue!
Han es schöns Hemmeli a
Un es schöns Chnöpfeli dra.
Mis Hemmeli, mis Chnöpfeli, mis Libeli, 
mis Täscheli, mis Höseli, mis Lädeli, 
mis Strümpfeli, mis Bändeli, mis Schüeleli, 
mis Schnälleli, mi Schueh --
Bin i's nid a lustige Bueb!

Bin i's nid a lustige Bueb!
Chan i's nid ordeli tue!
Han es schöns Hüeteli uff
Un es schöns Strüßeli druff.
Mis Hüeteli, mis Strüßeli, mis Hemmeli, 
mis Chnöpfeli, mis Libeli, mis Täscheli, 
mis Höseli, mis Lädeli, mis Strümpfeli, 
mis Bändeli, mis Schüeleli, 
mis Schnälleli, mi Schueh --
Hoi, i bin a lustige Bueb!