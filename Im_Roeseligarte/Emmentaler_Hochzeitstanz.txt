Emmentaler Hochzeitstanz

Bin alben e wärti Tächter gsi;
Bin usem Hus, cha nümme dri,
Eh! nümme dri mi Läbelang.
Dr Ätti, ds Müeti, Brueder und Schwester u wän i ha,
Die mueß ig alli jetz verlah,
Mueß luege wies mer duss gang,
O du mi trüli wärte Schatz,
Jez chummen-i, hesch mer Platz?

Bisch frili e wärti Tächter gsi;
Muest äbe so ne wärti si,
E wärti si dir Läbelang.
Dr Ätti, ds Müeti, Brueder und Schwester u wän i ha,
Hätt' längist di gärn bi 'ne gha;
Un i ha beitet scho gar lang,
O du mi trüli wärte Schatz,
Chunst ändlig? I ha der Platz.

Juhei! ihr Burs und Meitscheni,
Hüt soll e Tag der Freude si;
Der Freude si mit Spiel u Klang!
D'Manne, d'Wiber, Jungi un Alti u jederma
Soll lustig si und Freud dra ha,
Mit Ässe, Trunke, Tanz u Gsang!
Juhe! sit lustig sparet nüt,
Ihr trülige Hochzitlüt!