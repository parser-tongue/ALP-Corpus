Es sin esmal zwo Gspili gsin

Es sin esmal zwo Gspili gsin
- Hopf am Zaun, laß um und umen gan! -
E Richi und en Armi, ja Armi.

Di Richi zue der Armen sprach:
- Hopf am Zaun, laß um und umen gan! -
Laß mir den Knab alleine, ja alleine!

Ich will dir geben, was du willst
- Hopf am Zaun, laß um und umen gan! -
Vo'ds Vatters Erb es Teili, ja Teili.

Der jungknab hinter dem Hage lag,
- Hopf am Zaun, laß um und umen gan! -
Und hört dem Reden ein Ende, ja Ende.

Weil es ihm eben im Sinne lag,
- Hopf am Zaun, laß um und umen gan! -
Uwedri will ich's nämen, ja nämen?

Di Richi ißt keis Haberbrot
- Hopf am Zaun, laß um und umen gan! -
Und geit nit gärn a d'Sunna, a a d'Sunna.

Sie tricht vil lieber e chüeli Maß win
- Hopf am Zaun, laß um und umen gan! -
Als Wasser ab dem Brunnen, ja Brunnen.

Di Armi die ischt hübsch und fin,
- Hopf am Zaun, laß um und umen gan! -
O, chumm, mir wein i d'Frömdi! ja d'Frömdi!

I will mit dem Pflueg ga z'Acher faren
- Hopf am Zaun, laß um und umen gan! -
Und du chast wacker spinnen, ja spinnen.

's ich no en ganzi Allmi voll Chuder
- Hopf am Zaun, laß um und umen gan! -
Und keina ist no gspunnen - ja gspunnen.