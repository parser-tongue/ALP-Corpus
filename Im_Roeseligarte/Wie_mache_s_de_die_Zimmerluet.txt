Wie mache's de die Zimmerlüt

Wie mache's de die Zimmerlüt?
So mache sie's:
Sie haue ab e chline Spon
U heusche de-n-e große Lohn.
So mache sie's

Wie mache's de die Muerlüt?
Der Murer dä schlot Dräck i's Loch,
U preicht er's nid, so tätscht er doch.

-- die Schuesterlüt?
Sie chlopfe's Läder uf em Stei
U näh kes enzigs Bitzli hei.

-- die Schniderlüt?
Sie blose d'Chnöpf a Hosegurt
U ruumme nie ke Räste furt.

-- die Pfisterlüt?
Zieh 's Brot usem Ofe, eh wie bhänd:
Der Rauft verderb eim ume d'Zähnd.

-- die Schmittelüt?
Sie schlöh en alte Nagel i
U sägen es sig e neue gsi.

die Wirtshuslüt?
Sie bschließe si z'Nacht i Chäller i
U lütere dertder Märitwi.

-- die Burelüt?
Die Harzer Bure si wüesti Lüt,
Sie frässe die Rüeben u schäre se nüt.

-- die Jägerlüt?
Sie borge kem Has vo früeh bis spät,
U wenn er es Scheubeli anne hätt'.

-- die Schriberlüt?
Sie setzen es Tüpfli uf en I
U schriben es Fränkli Chösten i.

-- d'Schuemeisterlüt?
Sie si gar grüsli schröckli glehrt
U mache nüsti d'Sach verchehrt.

-- die Pfarrerlüt?
Sie hasple de Faden ums Chanzelbrätt,
We nume der Haspel eh chlepfe wett!

-- die Herelüt?
Si löh all Gatter offe stoh
U flachse dur Gras u Gwächs dervo.

-- die Wiberlüt?
Gäll Hans, du rurist all Lüt a,
U sparst mir de-n-e freine Ma?
So möchti sie's.