I de Flüehne isch mis Läbe

I de Flüehne isch mis Läbe,
Un im Tal tuen i kei Guet.
Andri wehre mir's vergäbe:
»Gang doch nit! 's isch Gfahr um ds Läbe.«
O ihr guete, liebe Lüt,
Eues Säge nützt hie nüt!

Früj am Tag, we d'Stärne schine,
Stahn ig uf u gah uf d'Jagd.
Nu, mis Wib u mini Chline,
Müeßt nit um en Ätti grine!
Üse Herrgott isch der oh;
Dr Ätti wird scho wider cho.

Wo-n-es alle Möntsche gruset,
Wo kei andre düre cha,
Under mir ds Waldwasser bruset,
Gletscherluft dur ds Haar mir suset,
Obe, -n-unde, z'ringsum Flueh,
Gahn i früsch u fröhlich zue.

Dört wo hinder äine Grinde
Üse große Gletscher steit,
Wo die frächste Chüeh erwinde,
D'Geiße chum der Wäg no finde,
Het der Winter ohni Änd
Geng si Thron, sis Regimänt.

Aber wä'-n-er no so chalte,
U der Gletscher no so wild
U no drümal ärger gspalte,
Alles ma mi nit abhalte.
Wenn i dört as Gemschi weiß,
Ist mir seligs alles eis. 