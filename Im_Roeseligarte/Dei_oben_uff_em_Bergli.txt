Dei oben uff em Bergli

Dei oben uff em Bergli
Stoht e bruni Heidelidomm.
Dei oben uff em Bergli
Stoht e bruni Kue! -- Tülüjalla ...

Ond wenn si d'Schwizer melchid,
Luegid d'Schwobe Heidelidomm.
Ond wenn si d'Schwizer melchid,
Luegid d'Schwobe zue! -- Tülüjalla ...

De Knecht, er sött gi melche
Ond ischt em au nüd Heidelidomm.
De Knecht, er sött gi melche
Ond ischt em au nüd dromm. -- Tülüjalla ...

Er stellt de Kübel uff d'Site
Ond gaupet mit-em Heidelidomm.
Er stellt de Kübel uff d'Site
Ond gaupet mit de Matt. -- Tülüjalla ...

»Jä Mueter, i sött gi taanze
Ond ha halt käni Heidelidomm.
Jä Mueter, i sött gi taanze
Ond ha halt keini Schue.« -- Tülüjalla ... 

»Dei legg du Vatters Schleerpen a
Ond taanz du lischti Heidelidomm.
Dei legg du Vatters Schleerpen a
Ond taanz du lischti zue.« -- Tülüjalla ...

»De Vatter gid mer d'Schleerpe nöd
Ond seid i sei e Heidelidomm.
De Vatter gid mer d'Schleerpe nöd
Ond seid i sei e Kue.« -- Tülüjalla ...

»Ond der mer jetz am lüübschten ischt,
Der ischt halt nöd im Heidelidomm.
Ond der mer jetz am lüübschten ischt,
Der ischt jetz halt nöd do.« -- Tülüjalla ...

»I stoppfe 's mit-em Nöödeli,
I schnide 's mit-em Heidelidomm.
I stoppfe 's mit-em Nöödeli,
Ond schnide brav droff zue.« -- Tülüjalla ...