Min Vatter ist en Appezeller

Min Vatter ist en Appezeller,
Hed weder Wi no Most im Cheller.

Mi Mueter ist e Schwizeri,
Si hed e Stobe ville Gitzeli.

Bhüet is Gott den Obersenn
Wenn er d'Küe of d'Alpe nennd.

Ond au dozue de Handbueb,
Wenn er d'Gäße hüete tued.
Ond bsonders au de Sennebueb,
Er geed mer Schotten ond Milech gnueg.

Schotten und Milech eß i gern,
Hür no lieber weder fern.  

Er will mer e bochsigs Löffeli gee,
Wenn i well si Senneri see.

Er will mi drom zor Senneri ha,
Will i chäsen ond buudere cha.

I tue mi aber gär nüd bsinne,
Will lieber melche weder spinne.

Sennere ist en Zitvertrib
För de Ma ond au för's Wib.

Drum bhüet is Gott ösa Schüppeli Vech,
Daß kes devo e Bä abbrech.

I zwiflen aber gär nüd dra:
Er bhüet' mer d'Küeli ond de Ma.
