Stets in Trure mueß i lebe

Stets in Trure mueß i lebe;
Säg mit was han i's verschuldt?
Wil min Schatz isch untrü worde,
Mueß i's lide mit Geduld.

Chummst mir zwar us minen Auge,
Aber nüd us minem Sinn;
Hättist mir wohl dürfe glaube,
Daß i trü gewese bin.

Rechti Liebi gat vo Herze,
Rechti Liebi brennet heiß;
O wie wohl ist einem Mensche,
Der nüd weiß, was Liebi heißt.

Spillet uf, ihr Musikante,
Spilet uf das Saitespiel,
Minem Schätzli zu Gefalle,
Mög's verdrüße, wen es will.

Bis die Berge tuen sich büge
Und die Hügel senke sich,
Bis der Tod mir nimmt das Lebe,
So lang will ich liebe dich.

Bis der Mühlstei traget Rebe,
Darus süeßet süeßer Wi,
Bis die Distle traged Fige,
So lang sollst du blibe mi...