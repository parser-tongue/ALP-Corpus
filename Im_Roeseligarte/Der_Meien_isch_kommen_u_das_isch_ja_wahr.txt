Der Meien isch kommen u das isch ja wahr

Der Meien isch kommen u das isch ja wahr!
Es gruenet jitz alles i Laub un i Gras.
I Laub un i Gras si der Blüestli so viel,
Drum tanzet ds Mareili im Seitespiel.
Nu Tanz, nu tanz, Mareieli tanz.
Du hesch es gewunnen e Rosechranz!

Mir haue der Meie, mir tüe ne i ds Tau;
Mir singe's dem Bure fir fründlige Frau,
Der fründlige Frau u dem ehrliche Ma,
Der üs eso richlich belohne cha.
Die Büri isch loub, u si git is so gärn
Schön Öpfel u Bire mit brunem Chärn.

Gät use, gät use, viel Eier u Gäld!
So chönne mir witers und zieh über Fäld.
Gät use, ihr Lüt, gät is Anken u Mähl!
Die Chüechli si hür no bas als färn.
E Chetti vo Guld, wohl z'rings um das Hus!
U jitzen isch üses schön Meielied us.

Gott dank ech, Gott dank ech, ihr fründlige Lüt!
Gott helf ech, Gott helf ech i ds himmlische Rich!
Im Himmel da isch wohl e guldige Tisch,
Da sitze die Ängel gesund u frisch.
Im Himmel da isch e guldige Thron;
Gott gäbi euch alle der ewigi Lohn!