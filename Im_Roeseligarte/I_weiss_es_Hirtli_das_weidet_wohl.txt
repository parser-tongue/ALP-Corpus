I weiß es Hirtli, das weidet wohl

Ich weiß es Hirtli, das weidet wohl,
Weiß aber nit, wa-n-es fahre sol.
Es fahrt dir en grienen Wald us und in
Dem Schönlieb vor sis Lädemlin.
»Schönlieb, bist innen, so laß mch in,
Bin iez schon lange vorussen gsin.«
I stand nid uf, laß di nid in,
Bis Vatter und Mueter igschlafen sin.
Trib hin und trib här, trib här und trib hin,
Trib über die Gasse zu-n-er andere fin.
»Und über die Gassen ischt äbe grad rächt,
Iez merken i schon: i bin der zue schlächt.«
Du bisch mer nit z'schlächt, bisch mer äben grad rächt,
Doch Vatter u Mueter, die tien eso lätz!
»Und tien sie so lätz u wei sie's nit han,
Chan notten nit von der Liebi lan.
Und von der Liebi da lan-i nit,
So lang mer Gott mis Läbe git.
Mis läbelang und drei Tag dernach.«
Iez chumm, iez will i di zue mer la!
