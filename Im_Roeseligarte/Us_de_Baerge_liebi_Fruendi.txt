Us de Bärge liebi Fründi

Us de Bärge, liebi Fründi,
Schickst mer Alperösli zue,
Schribst derzue, sie sige gwachse
A're höche wilde Flueh;
Grüeßist mi und seist mer no,
I soll o i d'Bärge cho.

Liebi Fründi, dini Rösli
Si am Abe scho umcho.
Na de Flüehne hei si blanget
Und hei 's Heimweh übercho.
Jetze tuet i Värse hie
Ihre Geist i d'Heimet zieh.

Öfters bin-i i Gedanke
Dert, wo d'Alperösli si,
Stige höch dur d'Felsen ufe,
Jodlen eis und freue mi.
He, i bin e freie Ma,
Im Gebirg deheime ja!