Lueget vo Bergen und Tal

Lueget, vo Bergen und Tal
Flieht scho der Sunnestrahl!
Lueget, uf Auen und Matte
Wachse die dunkle Schatte;
D'Sunn uf de Berge no stoht.
O, wie si d'Gletscher so rot!

Lueget do aben a See!
Heimetzue wendet si 's Veh;
Loset, wie d'Glogge, di schöne,
Fründlig im Moss is ertöne.
Chüerglüt, üseri Luft,
Tuet is so wohl i der Brust!

Still a de Berge wird's Nacht,
Aber der Herrgott dä wacht.
Gseht-er sälb Sternli dört schine?
Sternli, wie bisch du so frine!
Gseht-er, am Nebel dört stoht's!
Sternli, Gott grüeß di, wie goht's?

Loset, es seit is: »Gar guet.
Het mi nit Gott i der Huet?
Frili, der Vater von alle
Loht mi gwüß währli nit falle.
Vater im Himmel, dä wacht.«
-- Sternli, liebs Sternli, guet Nacht!
