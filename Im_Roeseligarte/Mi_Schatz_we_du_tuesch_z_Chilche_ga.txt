Mi Schatz we du tuesch z'Chilche ga

Mi Schatz, we du tuesch z'Chilche gah,
Lueg nume nit gäng mi a!
Sust säge die fule Chlapperlüst,
Mir müeßen enandere ha.

Mi Schatz, we du i ds wirtshus tuesch gah,
Bring mir nit gäng so dis Glas!
Bring's nume den andere Meitschene oh,
Däich nüsti, du gönnist mir's bas.

Mi Schatz, we du zum Tanze tuesch gah,
Tanz nit gäng mit mir!
Tanz og no mit andere Meitschene,
Z'Nacht chunsch-de de notti zu mir.

Mi Schatz, we du tuesch z'Märit gah,
Chram nume nit gäng so viel!
We du dis Gältli verchrämerlet hesch,
Was soll i de tue mit dir!

»Ha dir no nüt verchrämerlet,
Ha dir no nüt verta.
Du bist mer no niene so lubi gsi,
Wie-n-i dergliche ha ta.«