Z'Basel an mim Rhi

Z'Basel an mim Rhi,
Jo, dört möcht i si!
Weiht nit d'Luft so mild und lau
Und der Himmel isch so blau
An mim liebe Rhi.

In der Münsterschule
Uf mim herte Stuehl
Mag i zwor jetz müt meh ha,
D'Töpli stöhn mer nümmen a
In der Basler Schuel.

Aber uf der Pfalz
Alle Lüte gfallt's.
O wie wechsle Berg und Tal,
Land und Wasser überal
Vor der Basler Pfalz!

Uf der breite Bruck,
Fürsi hi und zruck,
Nei, was sieht me Heere stoh,
Nei, was sieht me Jumpfere goh,
Uf der Basler bruck!

Wie ne freie Spatz
Uf em Petersplatz
Flieg i um und's wird mer wohl
Wie im Buebekamisol,
Uf em Petersplatz.

Uf der grüene Schanz,
In der Sunne Glanz,
Wo-n-i Sinn und Auge ha,
Lacht's mi nit so lieblich a,
Bis go Santa Hans.

's Seilers Rädli springt;
Los, der Vogel singt.
Summervögeli jung und froh
Ziehn de blaue Blueme no.
Alles singt und springt...