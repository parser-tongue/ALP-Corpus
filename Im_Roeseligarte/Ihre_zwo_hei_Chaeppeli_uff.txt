Ihre zwo hei Chäppeli uff

Ihre Zwo hei Chäppeli uff,
Ds Gäld si sie o no schuldig druff,
di fälle-dille-dum.

Göller heu si numen eis,
Sie lege's a, we sie z'Märit wei,
di fälle-dille-dum.

Schaubeli hei sie bluemleti um,
Das soll mache: cumm, chumm, chumm,
di fälle-dille-dum.

Jeppli hei sie hinefer neu,
Vorne isch e Hudelrung,
di fälle-dille-dum.

Gloschli hei sie gfotzligi a,
Lege sie d'Jepe drüber a,
di fälle-dille-dum.

Hose hei sie zwilchigi a,
's het sen en alte Mälcher gha,
di fälle-dille-dum.

Hemli hei sie, 's isch e Grus,
Flöhdräcke dra bis oben us,
di fälle-dille-dum.

Strümpfli hei sie grissigi a,
Daß me d'Flöh nit zelle cha,
di fälle-dille-dum.

Schüeli hei sie läderigi a,
Ungen us si Hölzli dra,
di fälle-dille-dum. 