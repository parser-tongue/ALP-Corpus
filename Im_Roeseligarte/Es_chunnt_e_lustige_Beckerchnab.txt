Es chunnt e lustige Beckerchnab

Es chunnt e lustiga Beckerchnab,
O Miiteli, witt du dä?
O nii, o nii e Züpflibacher!
Wenn na gseh, so mues i lache,
Un en annera mues es sein!

Es chunnt e lustiga Chüeferchnab,
O Miiteli, witt du dä?
O nii, o nii e Chübelibinner!
I wirde scho en annera finne.
Un en annera mues es sein!

Es chunn e lustiga Murerchnab,
O Miiteli, witt du dä?
O nii, o nii e Pflasterchöller!
E settige het mi scho mengist wölle.
Un en annera mues es sein!        

Es chunn e lustiga Cheßlerchnab,
O Miiteli, witt du dä?
O nii, o nii e Pfanneblätzer!
Das ist de no der wüestist Chätzer.
Un en annera mues es sein!

Es chunn e lustiga Bättlerchnab,
O Miiteli, witt du dä?
O ja, o ja, e Bättlerchnab!
Där triit mer ds Brot im Seckli nah.
Un a settiga mues es sein!