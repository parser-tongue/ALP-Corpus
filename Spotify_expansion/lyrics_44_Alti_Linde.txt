Alti Linde

I ha mer gschwore
Dass i immer wieder zruggchom
A dä Ort wo mi zu däm gmacht hät
Woni jetze bi
So tief verbunde
So viel Gschichte i mim Chopf
Und de Gruch vo "alles isch möglich"
Liit i de Luft
Well do blibt no alles
So wies immer isch gsi
Und de Coiffeur ufem Dorfplatz
I hanen vermisst
Träum i vo früener
Springt mis Härz im Quadrat
Mini Chnü wärded weich
Weiss no genau wo di troffe ha
Unter dere alte Linde
Näbem Schuttplatz i mim Dorf
Hani di s'erst mol gseh und küsst
Eusi Näme id Rinde gschnitzt
Unter dere alte Linde
Hämmer gschwore eus nie z'verloh
Es Gfühl wo nie verschwindet
Wo mi mit dem Ort es Läbe lang verbindet
E schüüche Kuss
Und denn de erst Schluck Bier
Eus ghört d'Wält
Hand in Hand durs Quartier
Bim Bahnhof ufem Bänkli
Hämmer de ganzi langi Tag träumt
Wenns vo eus nur eine schafft
Het sich alles scho glohnt
I bi de dä gsi
Wos probiert het und isch gange
Neui Wält, neus Glück, neus Abentür
Hami vo nütem verschont
Träum i vo früener
Springt mis Härz im Quadrat
Mini Chnü wärded weich
Weiss no genau wo di troffe ha
Unter dere alte Linde
Näbem Schuttplatz i mim Dorf
Hani di s'erst mol gseh und küsst
Eusi Näme id Rinde gschnitzt
Unter dere alte Linde
Hämmer gschwore eus nie z'verloh
Es Gfühl wo nie verschwindet
Wo mi mit dem Ort es Läbe lang verbindet
Wenn i gseh wied Wält so isch
Dänk i so gern a die schöni Ziit
Und i weiss
Es git doch nüt als stercher isch
Wie das Gfühl
Wenn i däheime bi
Mir händ Fläsche dreit
Und Liebesbriefe gschribe
S'erst mol graucht
Ufem Buur sinere Bluemewiese
Und mir hend Velos klaut
Alti Musig glost
Und wenn i so zruggdänk
Het sich alles scho glohnt
Unter dere alte Linde
Näbem Schuttplatz i mim Dorf
Hani di s'erst mol gseh und küsst
Eusi Näme id Rinde gschnitzt
Unter dere alte Linde
Hämmer gschwore eus nie z'verloh
Es Gfühl wo nie verschwindet
Wo mi mit dem Ort es Läbe lang verbindet

