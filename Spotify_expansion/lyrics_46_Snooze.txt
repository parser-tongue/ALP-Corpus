Snooze

I bi dr Snooze Chönig
Dr Wecker Baron
Während angeri ufstige
Wien en Wätterballon
Sägeni mir
"E Dechi isch öpis Guets"
I bi dr Ougering Don
Dr Graf von Schlaf
Während angeri früsch rasiert
Wienes Früehligs Schaf
Stahni nid uf
Aber dr Bart mir guet
U geng wenn i ds Radio aastell'
Ghöreni Lüt
Die sy aagstellt
Zum ufgstellt sy
U wenn i ds Radio abstell
Wüus mir het abgstellt
Chani mi aastelle wie ni wot
Es louft ja glich
Es louft ja glich
Eifach nur nid bi mir
Yaeh es louft ja glich
Dini Stimm verspricht so viel
Wie söll dr Tag das jemals häbe?
U immer wenn i blibe lige
Bini irgendwenn verläge
Me seit
Dass Zit geng o Gäld isch
U we mir üs die Zit nähme, yeah
De tönts so
Als würd me se stähle
Säg vo wäm?
U wenn i ds Radio aastell
Ghöreni Lüt
Die sy aagstellt
Zum ufgstellt sy
U wenn i ds Radio abstell
Wüus mir het abgstellt
Chani mi aastelle wieni wot
Es louft ja glich
Es louft ja glich
Eifach nur nid bi mir
Es louft ja glich
Es louft ja glich
Eifach nur nid bi mir
Es louft ja glich
Nur nid bi mir
U für ei Momänt
Ischs plötzlech still
Dusse loufts ja glich
Es louft ja glich
Es louft ja glich
Eifach nur nid bi mir
Es louft ja glich
Es louft ja glich
Eifach nur nid bi mir
Es louft ja glich

