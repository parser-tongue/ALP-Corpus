Latvia

I ha Zit für au di Problem
Und aui wo denn
Uf Gott zeut hei
I ha Zit für au di haubstarche
Gfüeu wo mache
Dassi nur haub schlafe
Gross igrahmt
Chli enttüscht
Wirde gross über das
Chönne rede mit de Lüt
Hoffe das Rouchzeiche dört
Wo so wit här tönt
Der Friede akündet
Es schmöckt nach Liebi und früscher Luune
Nach Waud und e Tisch mit Blueme
Nach Heu vo der Sunne tröchnet
Nach gumpende Töchter, fröhlechs Glächter
Nach wiude Beeri und däm glasklare Bächli
Ir Wiese vou Dischtublueme nach füechter Ärde
Und glücklech wärde, nach wite Reise
Und trochne Steine
Nach em ne Widerseh - dört am See
Mit derä Sehnsucht won i so vermisst ha
Setzt di a Tisch da, Latvia
Es wird Räge ha
Es macht mi sowieso kaputt
Zeig mir der Mond, sing dir es Lied
Lig dir i Schoss und flüge furt
Oh Latvia
Z höche Gras schlat Wäue nur für di
Und bringt mi hei zur Truurwide, mia Patria
Mir stärbe für dini Schönheit
U für dini schön gfärbte
Farbe am Hang
Mir stärbe für d Luft ud Ärde
Für d Versuechig
Und di wunderschöne Ouge
Wo süsch o nüt angers wäre
Aus e blaue Kreis
Uf ere wisse Chugle
Das Gfüeu we du mi berüersch, und i di
Dä chaut Bach zwüsch de Zäie
Und uf der Hut und o zwüsch de Lippe
Der Früelig breitet si Mantu us
U mis Härz cha heile
I ha Zit für di
Und es Schwärt derbi
Dassi der Schmärz cha teile
Und ar Ärde gä was si vo mir verlangt
I ha Zit für di
Di Nacht wär haub so gwautig
Ohni Frage, Latvia
Es wird Räge ha
Es macht mi sowieso kaputt
Zeig mir der Mond, sing dir es Lied
Lig dir i Schoss und flüge furt
Oh Latvia
Z höche Gras schlat Wäue nur für di
Und bringt mi hei zur Truurwide, mia Patria
Es wird Räge ha
Es macht mi sowieso kaputt
Zeig mir der Mond, sing dir es Lied
Lig dir i Schoss und flüge furt
Oh Latvia
Z höche Gras schlat Wäue nur für di
Und bringt mi hei zur Truurwide, mia Patria
Es wird Räge ha
Es macht mi sowieso kaputt
Zeig mir der Mond, sing dir es Lied
Lig dir i Schoss und flüge furt
Oh Latvia
Z höche Gras schlat Wäue nur für di
Und bringt mi hei zur Truurwide, mia Patria
Es wird Räge ha
Es macht mi sowieso kaputt
Zeig mir der Mond, sing dir es Lied
Lig dir i Schoss und flüge furt
Oh Latvia
Z höche Gras schlat Wäue nur für di
Und bringt mi hei zur Truurwide
Mia Patria

