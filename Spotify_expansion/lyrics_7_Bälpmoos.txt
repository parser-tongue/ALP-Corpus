Bälpmoos

I schtah jede Tag da usse
Gseh die Füger cho un gah
Häbe d Nase i di chauti Morgeluft
Wo nach Trybschtoff schmöckt
Un dr Näbu chläbt über dr Schtartbahn
Un uf dr Schtartbahn hocke Möwe
Un ds Fäud isch wyss vom Ryf
I gseh uus wie ne Pilot
I myre bruune Bomberjagge
Un em wysse Sydeschal
I weiss es haargenau
I ha die Type lang gnue schtudiert
Scho als chlyne Giel
Bin I Samschti für Samschti
Ging da usse gsi
Un ha Modällﬂugzüg
I Himmel ufegschickt
I ha's scho denn gwüsst
Irgendeinisch gahn I o
Bälpmoos - schpick mi furt vo hie
Bälpmoos - mir isch's glych wenn un wie
Es fahrt e schwarzi Limousine vor
Un ne gschalete Chauffeur
Schleppt Goffere un schwäri Täsche
Umenang
Un ne rychi runzlegi Sou im Pelz
Schtygt gschtabig uus
Shit
Dene ghört d Wäut
Bälpmoos - schpick mi furt vo hie
Wenn I die Chance hätt
Un ds gäut
I gieng a ds Kap der guten Hoffnung
I ha ir schwyzer Illuschtrierte einisch
Bilder gseh
Un när chäm I nie meh zrügg
Hätt e Insle un ne Frou
Un alles won I miech
Würd I mache wüll I's wott
Un nid wüll's angeri wie
Ersch rächt nid wüll I müesst
Bälpmoos - schpick mi furt vo hie
Bälpmoos - mir isch's glych wenn un wie

