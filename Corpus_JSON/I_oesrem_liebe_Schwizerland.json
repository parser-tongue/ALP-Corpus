{
    "title": "I ösrem liebe Schwizerland ",
    "genre": null,
    "topic": [
        "heimat",
        "daily life",
        "farming"
    ],
    "source": "Im Röseligarte",
    "raw_text": [
        "I ösrem liebe Schwizerland\n",
        "\n",
        "I ösrem liebe Schwizerland\n",
        "Ged's gwöß ke löstiger Lüt\n",
        "As wie im Appezellerland,\n",
        "Du meensch de frili nüd.\n",
        "Ond fröhlig gönd si us ond i\n",
        "Ond henkid nüd de Chopf,\n",
        "Ond wer nüd singt bim Gläsli Wi,\n",
        "Ist gwöß en arme Tropf.\n",
        "\n",
        "Sie chönid währli fröhlig see,\n",
        "Sie hend jo, was sie wend,\n",
        "En frohe Sinn ond no viel meh:\n",
        "Dehemmet Wib ond Chend.\n",
        "E Ländli hends', ott Lob und Dank,\n",
        "Ke söttigs wit ond brät.\n",
        "Gott segni ene Spis ond Trank,\n",
        "Hed ehne d' Freiheit bstäät.\n",
        "\n",
        "Sie meechid denn vom Moge früe\n",
        "Bis d' Sonnen abi good,\n",
        "Ond sönd denn währli z'freden au\n",
        "Bi Chäs ond Mülch ond Brot.\n",
        "Ond wenn si denn Firabed hend,\n",
        "So tüecht sie 's Pfifli guet,\n",
        "Seu suugid dra bin Sackermost\n",
        "Wie ame Zockerhuet.\n",
        "\n",
        "Em Früehlig fahrt de Senn of d'Alp\n",
        "Mit Chue ond Stier ond Gäß\n",
        "Ond juchzet, was er juchze cha,\n",
        "Im hübsche Sennehäß:\n",
        "Schneewißes Hempli hed er a\n",
        "Ond geeli Hösli au,\n",
        "Ond mengi Jumpfere luegt en a,\n",
        "Wär schröckli gern si Frau.\n",
        "\n",
        "Vil Herelüt, die chööd zo ös\n",
        "I's Appezellerland,\n",
        "Ond bsuechid ös mit Wib ond Chend\n",
        "Ond luegid ommenand.\n",
        "Seu göhnd denn bis i's Wildkülchli\n",
        "Ond bis ge Meglisalp,\n",
        "Im Wyßbad trinkid's Schottebrüeh\n",
        "Ond weerid gsönder drab."
    ],
    "num_lines": 44,
    "num_stanzas": 4,
    "rhyme_scheme": "irregular",
    "stanza_pattern": "octets",
    "ID": 89,
    "region": [
        "Appenzell"
    ]
}