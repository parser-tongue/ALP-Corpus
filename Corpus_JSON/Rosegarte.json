{
    "title": "Rosegarte",
    "genre": "musical",
    "topic": [
        "heimat"
    ],
    "source": "Edimuster",
    "raw_text": [
        "Rosegarte\n",
        "\n",
        "Ja, i gspüre d Zyt isch da — i muess mi stilli Stadt verlah\n",
        "ga luege wie n es dert usgseht\n",
        "wo me n anderi Sprache redt\n",
        "u anders tuet als me hie sött\n",
        "i gah nach Amerika .... \n",
        "We d Sunne höch am Himu steit\n",
        "u dr Schnee vo de Chnospe treit\n",
        "de chumen i wider hei\n",
        "de wott i uf di warte\n",
        "z Bärn im Rosegarte\n",
        "de wott i uf di warte\n",
        "z Bärn im Rosegarte\n",
        "\n",
        "Ja i gspüre d Zyt isch da — i muess all mini Fründe \n",
        "verlah\n",
        "I wott lehre läben ohni z hüchle\n",
        "mer dr Muet näh andri z strichle\n",
        "lehre all di Ängst verschüche\n",
        "wo n is nümm tue läbe lah \n",
        "We d Sunne höch am Himu steit\n",
        "u dr Schnee vo de Chnospe treit\n",
        "de chumen i wider hei\n",
        "de wott i uf di warte\n",
        "z Bärn im Rosegarte\n",
        "de wott i uf di warte\n",
        "z Bärn im Rosegarte\n",
        "\n",
        "Ja i gspüre d Zyt isch da — wo me zu dr Wält sötti \n",
        "stah\n",
        "zu dere wo me druffe steit\n",
        "zu dere wo me n i sech treit\n",
        "dass mer ändlech, wies isch gseit\n",
        "d Ärde chöi zu Heimat ha \n",
        "We d Sunne höch am Himu steit\n",
        "u dr Schnee vo de Chnospe treit\n",
        "de chumen i wider hei\n",
        "de wott i uff di warte\n",
        "z Bärn im Rosegarte\n",
        "de wott i uf di warte\n",
        "z Bärn im Rosegarte.\n"
    ],
    "num_lines": 46,
    "num_stanzas": 2,
    "rhyme_scheme": "irregular",
    "stanza_pattern": "irregular",
    "ID": 82,
    "region": "Bern"
}