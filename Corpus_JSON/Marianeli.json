{
    "title": "Marianneli, bisch dinne? chumm, due mer uf! ",
    "genre": null,
    "topic": [
        "love"
    ],
    "source": "Tobler",
    "raw_text": [
        "Marianneli, bisch dinne? chumm, due mer uf!\n",
        "\n",
        "Marianneli, bisch dinne? chumm, due mer uf! \n",
        "Es friert mi a d' Finger, bi sunst nit wol uf. \n",
        "\n",
        "«Friert's di a d' Finger, leg Hänscheli a, \n",
        "Chansch' zue den Andere uf d' Gasse ga. » \n",
        "\n",
        "Uf d' Gasse ga, das isch mer ebe rächt; \n",
        "De hesch mi nit wolle, i bi d'r z' schlächt. \n",
        "\n",
        "«De bisch mer nit z' schlächt, de bisch m'r ebe rächt; \n",
        "Vater und Mueter die düen gar lätz. \n",
        "\n",
        "I ha di jo wölle, de weisch es jo wol, \n",
        "Im Hindergaden obe im Eggeli vor. » \n",
        "\n",
        "Dort vor in d'r Chille dort isch e Stei, \n",
        "Dort chneue mer nider und beten e chlei. \n",
        "\n",
        "Dort vor in d'r Chille, dort isch e Tritt, \n",
        "Wo me die Liebeli zsäme git. \n",
        "\n",
        "Me git se zsäme, Bar um Bar — \n",
        "Chume-n-i ächt au einist dörthar?\n"
    ],
    "num_lines": 23,
    "num_stanzas": 7,
    "rhyme_scheme": "aa",
    "stanza_pattern": "couplets",
    "ID": 120,
    "region": [
        "Basel"
    ]
}