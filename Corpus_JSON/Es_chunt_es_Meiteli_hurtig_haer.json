{
    "title": "Es chunt es Meiteli hurtig här ",
    "genre": null,
    "topic": [
        "farming",
        "heimat"
    ],
    "source": "Im Röseligarte",
    "raw_text": [
        "Es chunt es Meiteli hurtig här\n",
        "\n",
        "Es chunnt es Meiteli hurtig här,\n",
        "As wenn  es i luteren Ängste wär.\n",
        "Es geit dür ds Täli wohl uf und ab,\n",
        "Es fragt a der Gassen e junge Chnab:\n",
        "»Wo düren ist üsi schwarzbruni Chue?«\n",
        "- »Sie ist gägen Unterwalde zue.«\n",
        "»Mit Unterwalde mueßt mer nit cho.\n",
        "Es hei mer se lustigi Buebe gno.«\n",
        "»Die lustige Buebe, die si nit hie,\n",
        "Sie si uf de Bärgen und hüete d'Chüe.\n",
        "Sie si dert obe wohl uf em Grat\n",
        "U horne dem Bethli früeh u spat:\n",
        "Lugga, Lugga, die gueti Chue,\n",
        "Sie mueß gägen Unterwalde zue!«\n",
        "»Jetz will i tapfer de Bärge nah,\n",
        "Bis daß i mi Laubi wieder ha.«",
        "\n"
    ],
    "num_lines": 16,
    "num_stanzas": 1,
    "rhyme_scheme": "freeform",
    "stanza_pattern": "other",
    "ID": 187,
    "region": [
        "Urkantone",
        "Urkantone"
    ]
}