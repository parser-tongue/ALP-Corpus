{
    "title": "Lueget vo Bergen und Tal ",
    "genre": "musical",
    "topic": [
        "countryside",
        "religion"
    ],
    "source": "Im Röseligarte",
    "raw_text": [
        "Lueget vo Bergen und Tal\n",
        "\n",
        "Lueget, vo Bergen und Tal\n",
        "Flieht scho der Sunnestrahl!\n",
        "Lueget, uf Auen und Matte\n",
        "Wachse die dunkle Schatte;\n",
        "D'Sunn uf de Berge no stoht.\n",
        "O, wie si d'Gletscher so rot!\n",
        "\n",
        "Lueget do aben a See!\n",
        "Heimetzue wendet si 's Veh;\n",
        "Loset, wie d'Glogge, di schöne,\n",
        "Fründlig im Moss is ertöne.\n",
        "Chüerglüt, üseri Luft,\n",
        "Tuet is so wohl i der Brust!\n",
        "\n",
        "Still a de Berge wird's Nacht,\n",
        "Aber der Herrgott dä wacht.\n",
        "Gseht-er sälb Sternli dört schine?\n",
        "Sternli, wie bisch du so frine!\n",
        "Gseht-er, am Nebel dört stoht's!\n",
        "Sternli, Gott grüeß di, wie goht's?\n",
        "\n",
        "Loset, es seit is: »Gar guet.\n",
        "Het mi nit Gott i der Huet?\n",
        "Frili, der Vater von alle\n",
        "Loht mi gwüß währli nit falle.\n",
        "Vater im Himmel, dä wacht.«\n",
        "-- Sternli, liebs Sternli, guet Nacht!\n"
    ],
    "num_lines": 27,
    "num_stanzas": 3,
    "rhyme_scheme": "irregular",
    "stanza_pattern": "sestets",
    "ID": 33,
    "region": [
        "Bern"
    ]
}