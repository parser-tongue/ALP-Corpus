{
    "title": "Es chunnt e lustige Beckerchnab ",
    "genre": "musical",
    "topic": [
        "work",
        "love"
    ],
    "source": "Im Röseligarte",
    "raw_text": [
        "Es chunnt e lustige Beckerchnab\n",
        "\n",
        "Es chunnt e lustiga Beckerchnab,\n",
        "O Miiteli, witt du dä?\n",
        "O nii, o nii e Züpflibacher!\n",
        "Wenn na gseh, so mues i lache,\n",
        "Un en annera mues es sein!\n",
        "\n",
        "Es chunnt e lustiga Chüeferchnab,\n",
        "O Miiteli, witt du dä?\n",
        "O nii, o nii e Chübelibinner!\n",
        "I wirde scho en annera finne.\n",
        "Un en annera mues es sein!\n",
        "\n",
        "Es chunn e lustiga Murerchnab,\n",
        "O Miiteli, witt du dä?\n",
        "O nii, o nii e Pflasterchöller!\n",
        "E settige het mi scho mengist wölle.\n",
        "Un en annera mues es sein!        \n",
        "\n",
        "Es chunn e lustiga Cheßlerchnab,\n",
        "O Miiteli, witt du dä?\n",
        "O nii, o nii e Pfanneblätzer!\n",
        "Das ist de no der wüestist Chätzer.\n",
        "Un en annera mues es sein!\n",
        "\n",
        "Es chunn e lustiga Bättlerchnab,\n",
        "O Miiteli, witt du dä?\n",
        "O ja, o ja, e Bättlerchnab!\n",
        "Där triit mer ds Brot im Seckli nah.\n",
        "Un a settiga mues es sein!"
    ],
    "num_lines": 29,
    "num_stanzas": 4,
    "rhyme_scheme": "abccd",
    "stanza_pattern": "cinquains",
    "ID": 251,
    "region": [
        "Bern"
    ]
}