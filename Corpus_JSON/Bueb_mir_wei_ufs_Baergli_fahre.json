{
    "title": "Bueb mir wei uf's Bärgli fahre",
    "genre": null,
    "topic": [
        "countryside",
        "nation",
        "death"
    ],
    "source": "Im Röseligarte",
    "raw_text": [
        "Bueb mir wei uf's Bärgli fahre\n",
        "\n",
        "Bueb, mir wei uf ds Bärgli fahre,\n",
        "Leg die Treichlen a dem Veh!\n",
        "Ma nit meh deheime blibe,\n",
        "D'Franze möge mi vertribe.\n",
        "O je, o je!\n",
        "\n",
        "Uf em Bärgli isch guet läbe,\n",
        "D'Franze brucht me da nüt z'gseh.\n",
        "Luegt me dä i ds Ländli use,\n",
        "Tuet 's eim nottiafa gruse.\n",
        "O je, o je!\n",
        "\n",
        "'s si nit meh die alte Zite,\n",
        "'s isch ke Glück u Säge meh.\n",
        "Ds Gäld ischt alles dänne gfergget,\n",
        "Land u Lüt, alls isch verhergget,\n",
        "O je, o je!\n",
        "\n",
        "Üsi liebe gnädige Herre,\n",
        "Die regieren is nit meh.\n",
        "D'Bure wotte jetz regiere,\n",
        "Mänge cha nit buchstabiere.\n",
        "O je, o je! \n",
        "\n",
        "Vo der Freiheit cheu sie schreie,\n",
        "'s tuet eim fri im Härze weh;\n",
        "D'Freiheit isch ja ganz verschwunde,\n",
        "Un a d'Franze si mer bunde,\n",
        "O je, o je!\n",
        "\n",
        "Was isch us de Lüte worde?\n",
        "Ach, mer chennt sie gar nit meh!\n",
        "Suufe, spile, flueche, schwere,\n",
        "Weder Gott no Möntschen ehre. --\n",
        "O je, o je!\n",
        "\n",
        "Doch gottlob! I bi ja alte,\n",
        "Mini Haar so wiß wie Schnee.\n",
        "Soll de-n-üses Land verdäürbe,\n",
        "Isch's am beschte hüt no stärbe,\n",
        "O je, o je!"
    ],
    "num_lines": 41,
    "num_stanzas": 6,
    "rhyme_scheme": "aaaaa",
    "stanza_pattern": "cinquains",
    "ID": 79,
    "region": [
        "unknown"
    ]
}