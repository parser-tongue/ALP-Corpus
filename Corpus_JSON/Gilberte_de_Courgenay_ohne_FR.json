{
    "title": "Gilberte de Courgenay",
    "genre": "historical",
    "topic": [
        "war"
    ],
    "source": "Edimuster",
    "raw_text": [
        "Gilberte de Courgenay\n",
        "\n",
        "By Prunterut im Jura,\n",
        "da hät en Wirt es Huus.\n",
        "da luegt es Meitschi alli Stund\n",
        "dreimaal zum Fenschter uus.\n",
        "Und fragsch du denn d'Soldate,\n",
        "wer ächt das Meitschi sei,\n",
        "so lupft es jedem Schwyzerbueb\n",
        "sys Herz und au sys Bei.\n",
        "\n",
        "Sig eine en Trompeter\n",
        "sig eine en Tambuur,\n",
        "sig eine simple Solitat,\n",
        "si het en a de Schnur.\n",
        "Vom Korporal zum Lütenant,\n",
        "bis ufe zum Major,\n",
        "wer het die alli mitenand\n",
        "bim Zipfel und bim Oor?\n",
        "\n",
        "Und fragsch: Was Tüfels het sie denn,\n",
        "isch die denn gar so schön?\n",
        "Ach was, ich han scho i der Schwyz\n",
        "mängs Tusig schöneri g'see.\n",
        "S'weiss keine rächt, wora das lyt\n",
        "am Aug oder am Schue.\n",
        "Doch das isch wurscht, me wird verruckt\n",
        "und rüeft einander zue:\n",
        "\n",
        "Und gäbt me mir es Regiment,\n",
        "ich sägti: O herrje,\n",
        "o wär i doch nur Lütenant,\n",
        "und nur in Courgenay!\n",
        "Was nützed mir all Offizier\n",
        "und über tusig Maa\n",
        "ich muess doch gopfetammisiech\n",
        "ganz öppis anders ha!\n",
        "\n",
        "Und wenn de Dienscht denn dure isch\n",
        "und alles hei zue gaat,\n",
        "und denn de Wirtin ihres Huus\n",
        "leer a de Strasse schtaat;\n",
        "Wer wüscht am Fenschter d'Äugli uus\n",
        "und lueget i d'Ajoie\n",
        "und trured um die dreimal\n",
        "hunderttusig Maa? "
    ],
    "num_lines": 44,
    "num_stanzas": 4,
    "rhyme_scheme": "irregular",
    "stanza_pattern": "octets",
    "ID": 205,
    "region": "Bern"
}