{
    "title": "Das alte Wohlelied",
    "genre": null,
    "topic": [
        "heimat",
        "countryside"
    ],
    "source": "Edimuster",
    "raw_text": [
        "Das alte Wohlelied\n",
        "\n",
        "Es lyt, umgä vo dunklem Wald \n",
        "i üsem Bärnerland, \n",
        "e Gäget, wo mer einzig gfallt, \n",
        "mys Wohle, s Jugendland. \n",
        "Wyt usse i der frömde Wält \n",
        "gar mängisch dänk i dra: \n",
        "Gseh s Huus bim Wald und s wyte Fäld \n",
        "das Bild cha nie vergah.\n",
        "\n",
        "Uf blauem Grund im Wappe drinn \n",
        "gsehsch Mond und Sunne stah. \n",
        "Me seit, das heiy sy bsunder Sinn, \n",
        "wenn si uf Reise ga:\n",
        "Si gange furt wenn d Sunne lacht \n",
        "am früehe Morge scho. \n",
        "Doch erscht bym Mondschyn i dr Nacht \n",
        "ghör me se umecho!\n",
        "\n",
        "I jedem Dorf, vor mängem Huus \n",
        "e Bluemepracht so schön, \n",
        "luegsch über Wald und Matte us \n",
        "gsehsch d'Alpe häll im Föhn. \n",
        "Vom Frienisbärg zum Aarestrand \n",
        "isch Platz und Wyti gnue. \n",
        "M ys Wohle, du bisch gsägnets Land, \n",
        "oh Lüt, heit Sorg derzue!\n",
        "\n",
        "Und chume-n ig i d Heimat zrügg \n",
        "und isch mers Härz no bang, \n",
        "grüesst mi bim Wald und na der Brügg \n",
        "mys Chilchli dört am Hang. \n",
        "I gange still dürs Dorf düruus \n",
        "und d Fröid isch wider da: \n",
        "Hie isch my Wäg, da isch mys Huus \n",
        "möcht nümm i d Frömdi ga! "
    ],
    "num_lines": 35,
    "num_stanzas": 3,
    "rhyme_scheme": "irregular",
    "stanza_pattern": "octets",
    "ID": 84,
    "region": "Bern"
}