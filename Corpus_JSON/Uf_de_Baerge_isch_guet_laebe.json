{
    "title": "Uf de Bärgen isch guet läbe ",
    "genre": null,
    "topic": [
        "heimat",
        "countryside"
    ],
    "source": "Im Röseligarte",
    "raw_text": [
        "Uf de Bärgen isch guet läbe\n",
        "\n",
        "Uf de Bärgen isch guet läbe!\n",
        "D'Chüejer juhze nit vergäbe.\n",
        "Hie wo-n-üs d'Fflüehlerche singe,\n",
        "Hie wo d'Gemschi vor is springe,\n",
        "Wie de Vöglen i de Lüfte\n",
        "Isch hie oben üs so wohl!\n",
        "\n",
        "Zwar mir si nit Batzegrübler,\n",
        "Notti si mer nut dest übler.\n",
        "Üsi Spis isch Chäs un Ziger,\n",
        "Früschi Lischen üses Gliger.\n",
        "We mer hei, so viel mer bruuche,\n",
        "Si mer ja die richste Lüt.\n",
        "\n",
        "Kene steit is hie vor d'Sunne,\n",
        "Allem Gschär sie mir etrunne,\n",
        "Komplimänt u chrusi Mode\n",
        "Wachse nit uf üsem Bode;\n",
        "Hunderttuset närrschi Flause\n",
        "Bchönnt men uf de Bärge nid.\n",
        "\n",
        "Chunnt es einisch de zum Scheide,\n",
        "He, so gange mir mit Freude.\n",
        "Ihr in euem Stadtgistümmel\n",
        "Sit o z'vollem wit vom Himmel.\n",
        "Mir, uf üse höhje Bärge,\n",
        "Sie scho lengste z'nächst derbi."
    ],
    "num_lines": 27,
    "num_stanzas": 3,
    "rhyme_scheme": "aaaaab",
    "stanza_pattern": "sestets",
    "ID": 213,
    "region": [
        "Bern"
    ]
}