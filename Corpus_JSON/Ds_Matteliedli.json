{
    "title": "Ds Matteliedli",
    "genre": null,
    "topic": [
        "heimat",
        "countryside"
    ],
    "source": "Edimuster",
    "raw_text": [
        "Ds Matteliedli\n",
        "\n",
        "Mir Lütli a dr Matte\n",
        "hei geng e frohe Muet,\n",
        "chöi fische,schifflifahre\n",
        "u ds Läbe gfallt is guet.\n",
        "\n",
        "Gheit einisch eis i d'Aare\n",
        "das isch doch öppe glych,\n",
        "mir Mätteler chöi schwümme\n",
        "u si nid wasserschüüch.\n",
        "\n",
        "U wär ig i dr Frömdi\n",
        "grad wyt z'Amerika\n",
        "u ghört ig ds Wasser ruusche\n",
        "so chäm mi ds Briegge-n-a.\n",
        "\n",
        "I würd dr Büntel schnüere\n",
        "u chäm dr Heimet zue,\n",
        "ersch z'Bärn dert a dr Matte\n",
        "chäm d'Längizyt zur Rueh!\n"
    ],
    "num_lines": 21,
    "num_stanzas": 3,
    "rhyme_scheme": "irregular",
    "stanza_pattern": "quatrains",
    "ID": 94,
    "region": "Bern"
}