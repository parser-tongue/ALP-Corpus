{
    "title": "Dr Bärner-Bär",
    "genre": "historical",
    "topic": [
        "war",
        "heimat",
        "animals"
    ],
    "source": "Edimuster",
    "raw_text": [
        "Dr Bärner-Bär\n",
        "\n",
        "Sie möge säge, was sie wei,\n",
        "U spotte 's isch mer einerlei. \n",
        "I rüehme notti hin u här\n",
        "Mi lieben alte Bärner Bär! \n",
        "\n",
        "S isch wahr, är isch e Trappi chly \n",
        "U chönnti öppis gschlachter sy; \n",
        "U notti isch er geng de no \n",
        "Zur rächte Zyt e flingge o.\n",
        "\n",
        "Scho z Loupe hei si einisch gloubt,\n",
        "Gäg üse Mutz syg alls erloubt;\n",
        "Dr Mutz het brummlet: «Wi der weit!»\n",
        "U d Herre gleitig z Bode gleit.\n",
        "\n",
        "Drnache hei ne d Gugler gmüpft; \n",
        "Potz, het er syni Tatze glüpft! \n",
        "z Froubrunnen isch er a se cho \n",
        "u het sen anen Arfel gno. \n",
        "\n",
        "Gäll Österrich u gäll Burgund\n",
        "Der Bärenmutz isch alle gsund? \n",
        "Dr heit ihm mängisch d Hut vergrützt \n",
        "U ds eige Läbe dran versprützt.\n",
        "\n",
        "D Franzose kennen o der Bär; \n",
        "Vo Neuenegg chunt's neue här; \n",
        "Dert het er mit ne brumm, brumm, brumm \n",
        "Grad einisch gmacht chly Cherisum.\n",
        "\n",
        "U jitze steit er uf der Wacht \n",
        "U git uf d Schwizerfahnen acht; \n",
        "S söll eine cho u rüttle dra! \n",
        "Das Rüttle wird ihm gly verga!\n",
        "\n",
        "Net, säget nume, \n",
        "was dr weit, \n",
        "U spottet, was uf d Zunge geit, \n",
        "I rüehme notti hin u här \n",
        "My liebe alte Bärner Bär.\n"
    ],
    "num_lines": 40,
    "num_stanzas": 7,
    "rhyme_scheme": "aabb",
    "stanza_pattern": "quatrains",
    "ID": 179,
    "region": "Bern"
}