{
    "title": "Im alte Landgricht Stärnebärg ",
    "genre": "historical",
    "topic": [
        "heimat",
        "war"
    ],
    "source": "Im Röseligarte",
    "raw_text": [
        "Im alte Landgricht Stärnebärg\n",
        "\n",
        "Im alte Landgricht Stärnebärg,\n",
        "Vo der Saane bis zum Ulmizbärg\n",
        "Tönt z'nacht im Forst es Johle.\n",
        "Trumpete blasen im Chünzibärg,\n",
        "Der Schlachtruef schallt vo Wohle:\n",
        "Potz Stärnebärg!\n",
        "\n",
        "Und ds Fähnli wäjt vo Stärnebärg,\n",
        "Vora sprängt Hans vo Buebebärg,\n",
        "Ihm nah die starche Manne.\n",
        "Das si die Wache vom alte Bärn,\n",
        "Wo fest si z'Laupe gstanne.\n",
        "Potz Stärnebärg!\n",
        "\n",
        "Und wieder ds Fähnli vo Stärnebärg\n",
        "Mit Adrian vo Buebebärg.\n",
        "Der Chutz brönnt um em Gurte,\n",
        "Si lüte Sturm düre Stärnebärg:\n",
        "Burgunder schieße z'Murte.\n",
        "Potz Stärnebärg!\n",
        "\n",
        "Es chlepft uf der alte Sensebrügg,\n",
        "Der Donner hallt a de Flüehne zrügg,\n",
        "Der Forst faht afa tose.\n",
        "Vora d'Grenadier vo Stärnebärg,\n",
        "Sie haue uf d'Franzose.\n",
        "Potz Stärnebärg!\n",
        "\n",
        "Treu ghüetet, wie si Augestärn,\n",
        "Het Stärnebärg das alte Bärn;\n",
        "Drum söll' sie lang no johle.\n",
        "Me ghört se hür so gärn wie färn,\n",
        "Die, wo der Fiend versohle.\n",
        "Potz Stärnebärg!"
    ],
    "num_lines": 34,
    "num_stanzas": 4,
    "rhyme_scheme": "irregular",
    "stanza_pattern": "sestets",
    "ID": 174,
    "region": [
        "Bern"
    ]
}