{
    "title": "Of de Berge möcht i lebe ",
    "genre": null,
    "topic": [
        "countryside",
        "farming"
    ],
    "source": "Im Röseligarte",
    "raw_text": [
        "Of de Berge möcht i lebe\n",
        "\n",
        "Of de Berge möcht i lebe,\n",
        "Of de Berge möcht i si.\n",
        "D'Senne juchzid nüd vergebe,\n",
        "'s mues doch eppes loschtigs si.\n",
        "Wenn de Früehlig isch dobe\n",
        "Ond D'Alperösli sond cho,\n",
        "Jo, do will i denn mit Freude\n",
        "Mit dene liebe Chüeli goh.\n",
        "\n",
        "Bhüet-i Gott, ihr liebe Lütli,\n",
        "D'Senneglogge tönid scho;\n",
        "Fahr jetz wieder zue mim Hüttli,\n",
        "D'Chüeli chönnd enander noh.\n",
        "Ond i machmi no loschtig\n",
        "Dei ufi, dei of d'Weid,\n",
        "Ond i juchzen au ond johle\n",
        "I mim höbsche Sennechleid.\n",
        "\n",
        "Bin i denn mit mine Chüeli\n",
        "Doben of der Alpeweid,\n",
        "Wenn sie gräsid, ringid, springid,\n",
        "Schaff i denn mit Loscht ond Freud.\n",
        "Tue do melche denn ond chäse,\n",
        "Loh d'Chüeli us ond i,\n",
        "Mache fröhlig denn mini Gschäftli\n",
        "Ond bin zfride jo debi.\n",
        "\n",
        "Of em Bärgli möcht i blibe,\n",
        "Möcht recht lang dei obe si;\n",
        "Doch de Sommer flücht scho wieder,\n",
        "Gohd au gär so schnell verbi.\n",
        "Ach es chaltet scho ond ödet,\n",
        "De Nebel chrüücht im Tal,\n",
        "Ond so fahr i denn wieder abi;\n",
        "Chönd au wädli, Loben all!\n",
        "wädli: weidli schnell"
    ],
    "num_lines": 36,
    "num_stanzas": 3,
    "rhyme_scheme": "irregular",
    "stanza_pattern": "octets",
    "ID": 170,
    "region": [
        "Appenzell"
    ]
}