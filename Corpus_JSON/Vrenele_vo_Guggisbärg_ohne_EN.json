{
    "title": "D Vrenele vo Guggisbärg",
    "genre": "contemporary",
    "topic": [
        "love"
    ],
    "source": "Edimuster",
    "raw_text": [
        "D Vrenele vo Guggisbärg\n",
        "\n",
        "D Vrenele vo Guggisbärg\n",
        "sie treit e bluejeans-blaue Minirock\n",
        "sie chunnt u chunnt im Jahr nid einisch z spät\n",
        "sie schafft am Dringlech-Schalter hinger bi der Poscht\n",
        "\n",
        "I bi i ihrer Schlange inne gstange\n",
        "am Samschti grad no kurz vor Schalterschluss\n",
        "wo sie mit ihrer fräche, länge rosa Zunge\n",
        "mys Märggeli het abgschläcket so voll im Schuss\n",
        "\n",
        "O weh, oh wie, was isch o los mit mir?\n",
        "E Chlapf, e Chutt u d Post geit ab\n",
        "u mir zwöi liege zämen i re Südseebucht\n",
        "u d Sunne tätowiert üs Stärnzeichen i d Hutt! \n",
        "Die Frou du i säg der isch die reini Magie\n",
        "sie bättet jede Morgen, hett zäh Ross im Stall\n",
        "E Diamant im Buuch, wo blind macht, luegsch de dry\n",
        "'s verjagt se fasch vor Schöni, vor Pep und Energie!\n",
        "\n",
        "O weh, oh wie, was isch o los mit mir?\n",
        "E Chlapf, e Chutt u d Post geit ab\n",
        "u mir zwöi liege zämen i re Südseebucht\n",
        "u d Sunne tätowiert üs Stärnzeichen i d Hutt! \n"
    ],
    "num_lines": 27,
    "num_stanzas": 3,
    "rhyme_scheme": "irregular",
    "stanza_pattern": "irregular",
    "ID": 38,
    "region": "Bern"
}