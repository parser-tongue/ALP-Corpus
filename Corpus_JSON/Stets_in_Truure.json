{
    "title": "Stets in Truure",
    "genre": "musical",
    "topic": [
        "love"
    ],
    "source": "Edimuster",
    "raw_text": [
        "Stets in Truure\n",
        "\n",
        "Stets i Truure \n",
        "mues i läbe\n",
        "Säg, mit was han i 's verschuldt?\n",
        "Will my Schatz isch untreu worde\n",
        "mues i 's lyde mit Geduld\n",
        "\n",
        "Bisch mer zwar us mynen Ouge\n",
        "aber nid us mynem Sinn.\n",
        "Hättisch mir wohl dörfe gloube\n",
        "dass i treu, so treu gewese bin\n",
        "\n",
        "Rächti Liebi chunnt vo Härze\n",
        "rächti Liebi, die brönnet heiss\n",
        "Oh, wie wohl isch 's einem Mönsche\n",
        "wo nid weiss, was Liebi heisst\n",
        "\n",
        "Spilet uuf, ihr Musikante\n",
        "spilet uuf, das Saitespiel\n",
        "mynem Schätzli zu Gefalle\n",
        "mögs verdriesse, wän es will\n",
        "\n",
        "Oh, bis die Bärge sich tüe biege\n",
        "u die Hügel sänke sich\n",
        "bis die Dischtle trage Fyge\n",
        "solang will i liebe di\n",
        "\n",
        "Bis dr Mühlistei treit Räbe\n",
        "u druus fliesst so süesse Wy\n",
        "Bis dr Tod mir nimmt das Läbe\n",
        "solang söllsch du blybe mir\n",
        "Bis dr Tod mir nimmt das Läbe\n",
        "solang söllsch du blybe mir\n"
    ],
    "num_lines": 32,
    "num_stanzas": 5,
    "rhyme_scheme": "irregular",
    "stanza_pattern": "irregular",
    "ID": 199,
    "region": "Bern"
}