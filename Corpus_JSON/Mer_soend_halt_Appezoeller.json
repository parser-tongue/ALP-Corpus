{
    "title": "Mer sönd halt Appezöller ",
    "genre": null,
    "topic": [
        "heimat"
    ],
    "source": "Im Röseligarte",
    "raw_text": [
        "Mer sönd halt Appezöller\n",
        "\n",
        "Mer sönd halt Appezöller,\n",
        "'s cha gär nöd anderscht see.\n",
        "Hed enn im Sack kenn Höller,\n",
        "So rüeft er glich: juhe!\n",
        "\n",
        "Mer sönd jetzt bi-n-enander\n",
        "Do bi-me-ne Schöppli Wi,\n",
        "Ond enn ischt wie der ander,\n",
        "'s tüecht mi gad bschäädelig fri.\n",
        "\n",
        "Ond ichst dennglich no loschtig,\n",
        "Er tenkt: I bi so frei;\n",
        "I lebe nöd so choschtlig,\n",
        "Waul isch mer glich debei.\n",
        "\n",
        "Ond bsondersch wem-mer singid\n",
        "Ond froh ond loschtig sönd,\n",
        "Daß d'Lüt dether chönd z'springe\n",
        "Ond omm is omme stönd, \n",
        "\n",
        "Denn fangid mer a singe\n",
        "Au gär e höpsches Liäd,\n",
        "Das wit ond bräät tuet chlinge --\n",
        "Wie hääßt denn au das Liäd?\n",
        "\n",
        "I mään, es hääst »Gottwilche«,\n",
        "'s stoht nebes drönn vo Chäs,\n",
        "Vo Schotte, Solz ond Mülech,\n",
        "Vo Chue und vo-ne-re Gäß.\n",
        "\n",
        "Jo grad du hesch errote,\n",
        "Ke andesch ond  seb isch.\n",
        "Es chont vo Innerrhode,\n",
        "Vo 's Sebadonis Bisch. "
    ],
    "num_lines": 34,
    "num_stanzas": 6,
    "rhyme_scheme": "abab",
    "stanza_pattern": "quatrains",
    "ID": 8,
    "region": [
        "Appenzell"
    ]
}