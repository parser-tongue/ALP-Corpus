{
    "title": "Das alte Guggisberger Lied ",
    "genre": "musical",
    "topic": [
        "heimat",
        "love"
    ],
    "source": "Im Röseligarte",
    "raw_text": [
        "Das alte Guggisberger Lied\n",
        "\n",
        "'s isch äben e Mönsch uf Ärde - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "'s isch äben e Mönsch uf Ärde,\n",
        "Daß i möcht ni-n-ihm si.\n",
        "\n",
        "U mah-n-er mir nit wärde - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "Und mah-n-er mir nit wärde,\n",
        "Vor Chummer stirben i.\n",
        "\n",
        "I mines Büelis Garte - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "I mines Büelis Garte,\n",
        "Da stah zweu Bäumeli.\n",
        "\n",
        "Das eini treit Muschgate - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "Das eini treit Muschgate,\n",
        "Das andri Nägeli.\n",
        "\n",
        "Muschgate, die si süeßi - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "Muschgate, die si süeßi,\n",
        "U d'Nägeli räß.\n",
        "\n",
        "I gab's mim Lieb z'versueche - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "I gab's mim Lieb z'versueche,\n",
        "Daß's miner nit vergäß.\n",
        "\n",
        "Ha di no nie vergässe - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "Ha di no nie vergässe,\n",
        "Ha immer a di dänkt.\n",
        "\n",
        "Es si numeh zweu Jahre - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "Es si numeh zweu Jahre,\n",
        "Daß mi han a di ghänkt.\n",
        "\n",
        "Dört unden i der Tiefi - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "Dört unden i der Tiefi,\n",
        "Da steit es Mülirad.\n",
        "\n",
        "Das mahlet nüt als Liebi - Simelibärg!\n",
        "- Und ds Vreneli ab em Guggisbärg\n",
        "Und ds Simes Hans-Joggeli änet dem Bärg -\n",
        "Das mahlet nüt als Liebi,\n",
        "Die Nacht und auch am Tag."
    ],
    "num_lines": 59,
    "num_stanzas": 9,
    "rhyme_scheme": "aaabc",
    "stanza_pattern": "cinquains",
    "ID": 217,
    "region": [
        "Bern"
    ]
}