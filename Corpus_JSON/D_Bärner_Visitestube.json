{
    "title": "D Bärner Visitestube",
    "genre": null,
    "topic": [
        "heimat",
        "nation"
    ],
    "source": "Edimuster",
    "raw_text": [
        "D Bärner Visitestube\n",
        "\n",
        "Sächs Stube sy im Bärnerhus,\n",
        "E jedi darf sech zeige,\n",
        "'s het jedi öppis Schöns vorus\n",
        "U Guets, o öppis eige:\n",
        "Sygs ds Aemmetal, sygs ds Oberland,\n",
        "Dr Oberaargau, ds Mittelland\n",
        "Dr Jura, ds Seeland – alli sy,\n",
        "Me möchti grad ga wohne dry.\n",
        "\n",
        "U doch isch \n",
        "bsunders usstaffiert\n",
        "Vo allne Stube eini,\n",
        "E so mit Herrlechkeite ziert,\n",
        "Wie die, isch wäger keini:\n",
        "\"I muess halt, seit dr Bärnerma,\n",
        "E Stube für d Visite ha!\"\n",
        "U fründlech füehrt er d Gest bir Hand\n",
        "Dür d Stägen uf, i ds Oberland!\n"
    ],
    "num_lines": 21,
    "num_stanzas": 1,
    "rhyme_scheme": "ababccbb",
    "stanza_pattern": "octets",
    "ID": 77,
    "region": "Bern"
}