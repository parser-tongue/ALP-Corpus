{
    "title": "Wappe-Spruch",
    "genre": null,
    "topic": [
        "heimat"
    ],
    "source": "Edimuster",
    "raw_text": [
        "Wappe-Spruch\n",
        "\n",
        "Wär chunnt der stotzig Wäg z'düruuf \n",
        "A Rosefälder düre, \n",
        "Im glyche Trapp, \n",
        "im glyche Schnuuf, \n",
        "U streckt sy Zunge vüre? \n",
        "Säg hurti, wär so gsatzlig geit \n",
        "U fescht uf breite Talpe steit? \n",
        "Wär isch es, wär? \n",
        "Es isch der Bär, der Bärner Bär!\n",
        "\n",
        "Mi het ihm vür, er trappi \n",
        "schwär, \n",
        "Er chöm es bitzli gnietig, \n",
        "Er sprängi nid, der Bärner Bär,\n",
        "U syg nid übermüetig, \n",
        "Er tanzi nid grad uf der Stell \n",
        "U bsinn si zwuri, was er wöll –\n",
        "So syg's eso!"
    ],
    "num_lines": 18,
    "num_stanzas": 1,
    "rhyme_scheme": "abcabddee",
    "stanza_pattern": "nonets",
    "ID": 142,
    "region": "Bern"
}