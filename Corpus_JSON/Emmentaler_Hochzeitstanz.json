{
    "title": "Emmentaler Hochzeitstanz ",
    "genre": null,
    "topic": [
        "marriage",
        "love"
    ],
    "source": "Im Röseligarte",
    "raw_text": [
        "Emmentaler Hochzeitstanz\n",
        "\n",
        "Bin alben e wärti Tächter gsi;\n",
        "Bin usem Hus, cha nümme dri,\n",
        "Eh! nümme dri mi Läbelang.\n",
        "Dr Ätti, ds Müeti, Brueder und Schwester u wän i ha,\n",
        "Die mueß ig alli jetz verlah,\n",
        "Mueß luege wies mer duss gang,\n",
        "O du mi trüli wärte Schatz,\n",
        "Jez chummen-i, hesch mer Platz?\n",
        "\n",
        "Bisch frili e wärti Tächter gsi;\n",
        "Muest äbe so ne wärti si,\n",
        "E wärti si dir Läbelang.\n",
        "Dr Ätti, ds Müeti, Brueder und Schwester u wän i ha,\n",
        "Hätt' längist di gärn bi 'ne gha;\n",
        "Un i ha beitet scho gar lang,\n",
        "O du mi trüli wärte Schatz,\n",
        "Chunst ändlig? I ha der Platz.\n",
        "\n",
        "Juhei! ihr Burs und Meitscheni,\n",
        "Hüt soll e Tag der Freude si;\n",
        "Der Freude si mit Spiel u Klang!\n",
        "D'Manne, d'Wiber, Jungi un Alti u jederma\n",
        "Soll lustig si und Freud dra ha,\n",
        "Mit Ässe, Trunke, Tanz u Gsang!\n",
        "Juhe! sit lustig sparet nüt,\n",
        "Ihr trülige Hochzitlüt!"
    ],
    "num_lines": 26,
    "num_stanzas": 2,
    "rhyme_scheme": "aabccbdd",
    "stanza_pattern": "octets",
    "ID": 15,
    "region": [
        "Bern"
    ]
}