{
    "title": "Chumm mir wei ga Chirseli gwinne ",
    "genre": null,
    "topic": [
        "daily life",
        "love"
    ],
    "source": "Im Röseligarte",
    "raw_text": [
        "Chumm mir wei ga Chirseli gwinne\n",
        "\n",
        "Chumm, mir wei ga Chirseli gwinne,\n",
        "Weiß am en Ort gar grüseli viel,\n",
        "Schwarzi, roti, gibeligäli,\n",
        "Zweu und drü an einem Stiel.\n",
        "\n",
        "'s lit nid alls an eim Paar Hose,\n",
        "'s lit nid alls an eim Paar Schueh.\n",
        "s' isch nid alls a der Hübschi gläge,\n",
        "s' lit viel meh am Ordeli-tue.\n",
        "\n",
        "Bi nid rich uf dieser Ärde,\n",
        "Bi nid hübsch von Angesicht.\n",
        "'s mues mer doch o Eini wärde,\n",
        "Gott verlat die Wüeschte nid.\n",
        "\n",
        "Früeh am Morge, we d'Stärnli schine\n",
        "Und der neui Tag anbricht,\n",
        "Mues i vo mim Schätzeli scheide,\n",
        "Wenn's de grad am schönschten isch."
    ],
    "num_lines": 19,
    "num_stanzas": 3,
    "rhyme_scheme": "irregular",
    "stanza_pattern": "quatrains",
    "ID": 242,
    "region": [
        "Aargau"
    ]
}