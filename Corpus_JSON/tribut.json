{
    "title": "Tribut",
    "genre": "contemporary",
    "topic": null,
    "source": "Spotify",
    "raw_text": [
        "Tribut\n",
        "\n",
        "U du seisch,\n",
        "I heig für di no nie e Song gschribe,\n",
        "Aber Liebi isch kes Lied,\n",
        "Lug, das chani dir doch nid vorspiele.\n",
        "I cha nur luege, wie sichs abspielt,\n",
        "Und i weiss nid, wie me zrügspuelt,\n",
        "Aber i has ja ewig wöue lose,\n",
        "U drum.\n",
        "Suechi nach Repeat,\n",
        "Doch Repeat gits nid,\n",
        "Wüu das würd heisse,\n",
        "Dass alles glich blibt.\n",
        "Aber i weiss, dass das nid geit,\n",
        "U wes nid geit, blibt nüt,\n",
        "Ussert dass me geit.\n",
        "U es git scho tuusig Lieder,\n",
        "Wo mi a di erinnere,\n",
        "U geng, wenn ig se ghöre,\n",
        "Steisch du grad bi mir im Zimmer.\n",
        "Ligsch näb mir im Bett,\n",
        "Tanzisch düre Tag,\n",
        "Oder singsch se lutt,\n",
        "Zmitzt ir Nacht uf dr Strass.\n",
        "Lug, das hie isch e Tribut,\n",
        "Für all die Albe i alte Hülle,\n",
        "Das hie isch e Tribut,\n",
        "Für die Lieder wo verspräche,\n",
        "Was ig nid cha erfülle.\n",
        "Das hie isch e Tribut,\n",
        "I ha bi dene Zile sofort,\n",
        "Die Biuder im Chopf.\n",
        "U sogar d Stilli zwüsche de Songs,\n",
        "Isch mir vertrout,\n",
        "Kennsch du das o?\n",
        "Also bitte säg mir itze,\n",
        "Wie ds Lied müessti töne,\n",
        "Dass me ghört,\n",
        "Wie fest dass i di ha gliebt.\n",
        "Gloub das hie cha ke Rhythmus fasse,\n",
        "Weisch, Liebi isch nur ganz,\n",
        "We du se teilsch,\n",
        "U glich chani kes Stück drus mache.\n",
        "O wes no so schön wär,\n",
        "Es gäb nume Refrains,\n",
        "Die schönste Tön,\n",
        "Wo d Wält je ghört hät.\n",
        "Aber i weiss, dass das nid geit,\n",
        "U wes nid geit, blibt nüt,\n",
        "Ussert dass me geit.\n",
        "U es git scho tuusig Lieder,\n",
        "Wo mi a di erinnere,\n",
        "U geng, wenn ig se ghöre,\n",
        "Steisch du grad bi mir im Zimmer.\n",
        "Ligsch näb mir im Bett,\n",
        "Tanzisch düre Tag,\n",
        "Oder singsch se lutt,\n",
        "Zmitzt ir Nacht uf dr Strass.\n",
        "Lug, das hie isch e Tribut,\n",
        "Für all die Albe i alte Hülle,\n",
        "Das hie isch e Tribut,\n",
        "Für die Lieder wo verspräche,\n",
        "Was ig nid cha erfülle.\n",
        "Das hie isch e Tribut,\n",
        "I ha bi dene Zile sofort,\n",
        "Die Biuder im Chopf.\n",
        "U sogar d Stilli zwüsche de Songs,\n",
        "Isch mir vertrout,\n",
        "Kennsch du das o?\n",
        "U du seisch,\n",
        "I heig für di no nie e Song gschribe,\n",
        "Aber Liebi isch kes Lied,\n",
        "Lug, das chani dir doch nid vorspiele.\n",
        "I cha nur luege, wie sichs abspielt,\n",
        "Und i weiss nid wie me zrügspuelt.\n",
        "I chönnt nöime angers sy,\n",
        "I weiss, i sött öper angers sy,\n",
        "Aber angerersits,\n",
        "Wüssti o nid wär.\n",
        "Und i weiss,\n",
        "Du würdsch mi nid kenne,\n",
        "Du würdsch mi nid kenne.\n",
        "Lug, i chönnt nöime angers sy,\n",
        "I weiss, i sött öper angers sy,\n",
        "Aber angerersits,\n",
        "Wüssti o nid wär.\n",
        "Und i weiss,\n",
        "Du würdsch mi nid kenne,\n",
        "Wenn igs wär.\n",
        "Lug, das hie isch e Tribut, Tribut,\n",
        "Die Erinnerige immer i mir inne.\n",
        "Lug das hie isch e Tribut, Tribut,\n",
        "Du würdsch mi nid kenne.\n",
        "Lug, das hie isch e Tribut, Tribut,\n",
        "Die Erinnerige immer i mir inne.\n",
        "Lug, das hie isch e Tribut, Tribut.\n",
        "\n"
    ],
    "num_lines": 96,
    "num_stanzas": 1,
    "rhyme_scheme": "freeform",
    "stanza_pattern": "other",
    "ID": 156,
    "region": [
        "unknown"
    ]
}