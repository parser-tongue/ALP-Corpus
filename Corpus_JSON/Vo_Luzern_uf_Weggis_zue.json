{
    "title": "Vo Luzern uf Weggis zue ",
    "genre": null,
    "topic": [
        "heimat"
    ],
    "source": "Tobler",
    "raw_text": [
        "Vo Luzern uf Weggis zue\n",
        "\n",
        "Vo Luzern uf Weggis zue \n",
        "Brucht me jo-n-ekeini Schue; \n",
        "Me fahrt es Bitzli über e Sê \n",
        "Und cha schöni Fischli gsê. \n",
        "\n",
        "Z' Weggis gôt das Stigen a \n",
        "Mit euser Jumpfer Hopsassa; \n",
        "Brüeder, laulid nid eso, \n",
        "aß mer möge noche g'cho. \n",
        "\n",
        "Im chalte Bad do chêrt men i \n",
        "Und trinkt es Glesli guete Wi \n",
        "Und denkt, mer welle blibe do, \n",
        "Mer möge nümme uf d' Rigi g'cho. \n",
        "\n",
        "Und wo mer sind uf d' Rigi cho, \n",
        "So lauft is 's Sennemeitschi no \n",
        "Und treid is Alperösli a \n",
        "Und seid, es heigi no kei Ma. \n",
        "\n",
        "D'r Ludi hed em 's Blüemli gno ; \n",
        "Das wird no suber use cho ! \n",
        "Iez darf er nümme uf d' Rigi go, \n",
        "Sust treid em 's Meitschi 's Büebli no ! \n"
    ],
    "num_lines": 24,
    "num_stanzas": 4,
    "rhyme_scheme": "irregular",
    "stanza_pattern": "quatrains",
    "ID": 200,
    "region": [
        "Luzern"
    ]
}