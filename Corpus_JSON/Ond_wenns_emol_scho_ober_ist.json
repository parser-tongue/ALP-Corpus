{
    "title": "Ond wenns emol scho ober ist ",
    "genre": null,
    "topic": [
        "countryside",
        "farming"
    ],
    "source": "Im Röseligarte",
    "raw_text": [
        "Ond wenns emol scho ober ist\n",
        "\n",
        "Ond wenn's emol scho ober ist\n",
        "Ond off den Alpe grüe,\n",
        "De Gäßbueb mit de Gääße zücht\n",
        "Ond d'Sennri mit de Chüe.\n",
        "\n",
        "Die Bömmli sönd vom Laub schö grüe\n",
        "Ond d'Wese vo dem Gras,\n",
        "Ond wenn i zu der Senneri chomm,\n",
        "So isch mer e lenger e bas.\n",
        "\n",
        "»Was isch, daß du so trurig bist\n",
        "Ond au nüd lache magst?\n",
        "I gsieh der's a de Augen a,\n",
        "Daß du geweinet hast.«\n",
        "\n",
        "»Hab ich geweinet oder nüd,\n",
        "Was fragst denn du danach!\n",
        "Wenn dir en anderi lieber ist,\n",
        "So lauf ere selber nach!«\n",
        "\n",
        "»Bin i nüd en lostige Schwizerbueb,\n",
        "Bin i nüd en lostige Bueb?\n",
        "I leggen e roti Westen a\n",
        "Ond laufe de Chilbi zue!«\n",
        "\n",
        "»I säg der nüd ab ond säg der nüd zue,\n",
        "Mer wend's gad blibe loh;\n",
        "En andri Frau Mueter het au e liebs Chind\n",
        "Das mi brav liebe tuet.«"
    ],
    "num_lines": 29,
    "num_stanzas": 5,
    "rhyme_scheme": "abcb",
    "stanza_pattern": "quatrains",
    "ID": 207,
    "region": [
        "Appenzell"
    ]
}