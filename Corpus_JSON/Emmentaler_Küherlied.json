{
    "title": "Emmentaler Küherlied",
    "genre": "musical",
    "topic": [
        "heimat",
        "farming"
    ],
    "source": "Edimuster",
    "raw_text": [
        "Emmentaler Küherlied \n",
        "\n",
        "Es isch kei sölige Stamme\n",
        "oweder der Chüejerstand. \n",
        "We de der Meie n isch vorhande,\n",
        "so fahre die Chüejer z Alp.\n",
        "\n",
        "Der Meie u dä isch jitze komme,\n",
        "die Chüejer, die göh uf e Bärg.\n",
        "Bhüet Gott mir alli myni Fromme,\n",
        "dass keines mer fräss der Bär.\n",
        "\n",
        "Dere Bärner Herre Bärge\n",
        "lige dinnen im Aemmital;\n",
        "d Steimöser und no d Breitärge\n",
        "Sy die besten überall. \n",
        "\n",
        "Di nider und mittlist Bärge\n",
        "Si gar alli höch im Prys.\n",
        "Dört hei si bravi Chüejer,\n",
        "Si mache gar gueti Spys\n",
        "\n",
        "O du, myni loubi Schilte,\n",
        "derzue der Räme Mutz,\n",
        "der Zingel und der Gäbel\n",
        "gäbe mir viel Chuchischmutz.\n",
        "\n",
        "Das Liedli ha n i gsunge \n",
        "de Chüejere nid zum Trutz;\n",
        "i wünsch, es syg mer wohl glunge \n",
        "u bringi ihne viel Nutz. \n"
    ],
    "num_lines": 29,
    "num_stanzas": 5,
    "rhyme_scheme": "abab",
    "stanza_pattern": "quatrains",
    "ID": 229,
    "region": "Bern"
}