{
    "title": "Mir Purelüt si chäch ",
    "genre": "musical",
    "topic": [
        "farming",
        "daily life"
    ],
    "source": "Im Röseligarte",
    "raw_text": [
        "Mir Purelüt si chäch\n",
        "\n",
        "Mir Purelüt si chäch,\n",
        "U geit's ein wi-n-es soll.\n",
        "Hei z'ässe gnue u z'wärche gnue\n",
        "U Gäld im Sack u Strümpf u Schueh.\n",
        "Drum si mer vögeliwohl,\n",
        "Vi-va-vigeli-vögeli-, wigeli-wageli-wohl.\n",
        "\n",
        "Am erste Tag im Johr,\n",
        "Do süüffle mir scho toll,\n",
        "Hei Fleisch u Züpfen uf em Tisch\n",
        "Ugöh nid wägg bis nür me isch\n",
        "U 's wird ein vögeliwohl\n",
        "Vi-va-vigeli-vögeli-, wigeli-wageli-wohl.\n",
        "\n",
        "U ich de d'Asni läär,\n",
        "So metzge mir e Sau,\n",
        "Hei Läberwurscht u Magerwurscht\n",
        "U wiße Wi, dä löscht der Durscht\n",
        "U macht ein vögeliwohl,\n",
        "Vi-va-vigeli-vögeli-, wigeli-wageli-wohl.\n",
        "\n",
        "Isch 's Ärne guet vorbi\n",
        "U hei mer d'Bühni voll:\n",
        "De git's scho wider Fleisch u Wi\n",
        "U Schwarzes un es Glesli dri,\n",
        "Das macht ein vögeliwohl,\n",
        "Vi-va-vigeli-vögeli-, wigeli-wageli-wohl.\n",
        "\n",
        "We d'Garbe trösche si,\n",
        "Hei mir de 's Flegelmohl,\n",
        "Ui! Grüens u Düürsch u Hammespäck\n",
        "U rote Wi, das ischt e Schläck\n",
        "U macht ein vögeliwohl,\n",
        "Vi-va-vigeli-vögeli-, wigeli-wageli-wohl.\n",
        "\n",
        "E Märit isch au schön,\n",
        "U grützt men um ne Frau:\n",
        "So juzet men u schlängget d'Bei\n",
        "U cha me z'letscht mit Eisin hei,\n",
        "De wird's ein vögeliwohl,\n",
        "Vi-va-vigeli-vögeli-, wigeli-wageli-wohl.\n",
        "\n",
        "So hei mer üsi Freud\n",
        "U geit's ein wi-n-es soll:\n",
        "Mir wärchet wi-n-e Acherstier\n",
        "U ißt u treicht, 's versprängt ein schier,\n",
        "U 's ischt ein vögeliwohl,\n",
        "Vi-va-vigeli-vögeli-, wigeli-wageli-wohl."
    ],
    "num_lines": 48,
    "num_stanzas": 6,
    "rhyme_scheme": "irregular",
    "stanza_pattern": "sestets",
    "ID": 272,
    "region": [
        "Bern"
    ]
}