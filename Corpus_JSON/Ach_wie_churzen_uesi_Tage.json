{
    "title": "Ach wie churzen üsi Tage ",
    "genre": null,
    "topic": [
        "farming",
        "countryside",
        "death"
    ],
    "source": "Im Röseligarte",
    "raw_text": [
        "Ach wie churzen üsi Tage\n",
        "\n",
        "Ach, wie churzen üsi Tage!\n",
        "Ach, wie flieht die schöni Zit!\n",
        "Alle Flüehne möcht i's chlage,\n",
        "Was mer schwär am Herze lit.\n",
        "Ig u d'Chnabe\n",
        "Müeße abe.\n",
        "Vom liebe Bärg i ds Tal.\n",
        "Un es isch so schön hie obe,\n",
        "Schöner chumm i ds Chünigs Saal.\n",
        "\n",
        "Üses Gresli isch verschwunde,\n",
        "Üsi schöne Mejen oh.\n",
        "D'Buebe hei vom Tal dert unde\n",
        "Scho Chiltblueme mit ne gno.\n",
        "Ach, ihr Chnabe!\n",
        "Aben ab!\n",
        "Es blanget d'Chüeh eismal.\n",
        "'s isch kei Nahrig meh hie obe,\n",
        "Aber Heu, gottlob, im Tal.\n",
        "\n",
        "Üses Mulche het brav gulte,\n",
        "Üsi Chüeh si glatt u feiß.\n",
        "Üses Senntum blibt ungschulte,\n",
        "We me d'Sach versteit u weiß.\n",
        "Fröhlich abe\n",
        "Drum, ihr Chnabe!\n",
        "Är juchzt zum letschte Mal!\n",
        "Rächti Chüerslüt si fröhlich\n",
        "Uf em Bärg un o im Tal."
    ],
    "num_lines": 29,
    "num_stanzas": 2,
    "rhyme_scheme": "irregular",
    "stanza_pattern": "nonets",
    "ID": 231,
    "region": [
        "Bern"
    ]
}