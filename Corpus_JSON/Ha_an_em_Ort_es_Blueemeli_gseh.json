{
    "title": "Ha an em Ort es Blüemeli gseh ",
    "genre": "musical",
    "topic": [
        "plants",
        "love"
    ],
    "source": "Im Röseligarte",
    "raw_text": [
        "Ha an em Ort es Blüemeli gseh * Bern\n",
        "\n",
        "Ha an em Ort es Blüemeli gseh,\n",
        "Es Blüemeli rot und wiß.\n",
        "Das Blüemeli gsehn i nimme meh,\n",
        "Drum tuet es mir im Härz so weh.\n",
        "O Blüemeli mi!\n",
        "O blüemeli mi!\n",
        "I möcht geng bi der si.\n",
        "\n",
        "Ihr gchennet mir mis Blüemeli nit;\n",
        "'s git nume eis eso!\n",
        "'s ist leider Gott vil tusig Schritt\n",
        "vo hie; i gseh mis Blüemeli nit.\n",
        "O Blüemeli mi! ...\n",
        "\n",
        "Das Blüemeli blüit ach! nit für mi,\n",
        "I darf's nit bräche ab;\n",
        "Es mueß en andre Kerli si!\n",
        "Das Schürzt mi drum so grüseli.\n",
        "O Blüemeli mi! ...\n",
        "\n",
        "O lat mi bi mim Blüemeli si!\n",
        "I gscände 's wäger nit.\n",
        "Es tröpflet wohl es Tränli dri,\n",
        "Ach, i ma nimme lustig si.\n",
        "O Blüemeli mi! ...\n",
        "\n",
        "U wen i einisch gstorbe bi\n",
        "U ds Blüemeli o verdirbt,\n",
        "So tüet mer mis Blüemeli\n",
        "Zu mir uf ds Grab, das bitten i.\n",
        "O Blüemeli mi! ..."
    ],
    "num_lines": 31,
    "num_stanzas": 4,
    "rhyme_scheme": "irregular",
    "stanza_pattern": "irregular",
    "ID": 230,
    "region": [
        "Bern"
    ]
}