{
    "title": "Chan i nit gar ordeli tänzele ",
    "genre": "musical",
    "topic": [
        "daily life"
    ],
    "source": "Tobler",
    "raw_text": [
        "Chan i nit gar ordeli tänzele\n",
        "\n",
        "Chan i nit gar ordeli tänzele, \n",
        "Chan i nit gar ordeli tue ? \n",
        "\n",
        "Han i nit gar ordligi Schüeli a \n",
        "Und gar ordligi Ringgli dra? \n",
        "Mini Ringgli, mini Schue — \n",
        "Chan i nit gar ordeli tue? \n",
        "\n",
        "Han i nit gar ordligi Strümpfli a \n",
        "Und gar ordligi Zwickeli dra? \n",
        "Mini Zwickeli, mini Strümpfli, mini Ringgli, mini Schue — \n",
        "Chan i nit gar ordeli tue? \n",
        "\n",
        "Han i nit gar ordligi Höseli a \n",
        "Und gar ordligi Gälgeli dra? \n",
        "Mini Gälgeli, mini Höseli, mini Zwickeli, mini Strümpfli, mini Ringgli, mini Schue\n",
        "\n",
        "Han i nit gar es ordligs Hemeli a \n",
        "Und gar ordligi Lätzeli dra? u. s.w. \n",
        "\n",
        "Han i nit gar es ordligs Libeli a \n",
        "Und gar ordligi Chnöpfli dra ? \n",
        "\n",
        "Han i nit gar es ordligs Röckeli a \n",
        "Und gar es ordligs Chrägeli dra? \n",
        "\n",
        "Han i nit gar es ordligs Hüeteli uf \n",
        "Und gar es ordligs Federli dnif? \n",
        "Mis Federli, mis Hüeteli, mis Chrägeli, mis Röckeli, \n",
        "Mini Chnöpfli, mis Libeli, mini Lätzeli, mis Hemeli, \n",
        "Mini Gälgeli, mini Höseli, mini Zwickeli, mini Strümpfli, \n",
        "Mini Ringgli, mini Schue — \n",
        "Chan i nit gar ordeli tanze, \n",
        "Chan i nit gar ordeli tue? \n"
    ],
    "num_lines": 34,
    "num_stanzas": 7,
    "rhyme_scheme": "irregular",
    "stanza_pattern": "irregular",
    "ID": 262,
    "region": [
        "Luzern"
    ]
}