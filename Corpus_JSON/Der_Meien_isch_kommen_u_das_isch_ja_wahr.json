{
    "title": "Der Meien isch kommen u das isch ja wahr ",
    "genre": null,
    "topic": null,
    "source": "Im Röseligarte",
    "raw_text": [
        "Der Meien isch kommen u das isch ja wahr\n",
        "\n",
        "Der Meien isch kommen u das isch ja wahr!\n",
        "Es gruenet jitz alles i Laub un i Gras.\n",
        "I Laub un i Gras si der Blüestli so viel,\n",
        "Drum tanzet ds Mareili im Seitespiel.\n",
        "Nu Tanz, nu tanz, Mareieli tanz.\n",
        "Du hesch es gewunnen e Rosechranz!\n",
        "\n",
        "Mir haue der Meie, mir tüe ne i ds Tau;\n",
        "Mir singe's dem Bure fir fründlige Frau,\n",
        "Der fründlige Frau u dem ehrliche Ma,\n",
        "Der üs eso richlich belohne cha.\n",
        "Die Büri isch loub, u si git is so gärn\n",
        "Schön Öpfel u Bire mit brunem Chärn.\n",
        "\n",
        "Gät use, gät use, viel Eier u Gäld!\n",
        "So chönne mir witers und zieh über Fäld.\n",
        "Gät use, ihr Lüt, gät is Anken u Mähl!\n",
        "Die Chüechli si hür no bas als färn.\n",
        "E Chetti vo Guld, wohl z'rings um das Hus!\n",
        "U jitzen isch üses schön Meielied us.\n",
        "\n",
        "Gott dank ech, Gott dank ech, ihr fründlige Lüt!\n",
        "Gott helf ech, Gott helf ech i ds himmlische Rich!\n",
        "Im Himmel da isch wohl e guldige Tisch,\n",
        "Da sitze die Ängel gesund u frisch.\n",
        "Im Himmel da isch e guldige Thron;\n",
        "Gott gäbi euch alle der ewigi Lohn!"
    ],
    "num_lines": 27,
    "num_stanzas": 3,
    "rhyme_scheme": "irregular",
    "stanza_pattern": "sestets",
    "ID": 147,
    "region": [
        "Zurich"
    ]
}