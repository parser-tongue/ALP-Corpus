{
    "title": "Chappeler Lied ",
    "genre": null,
    "topic": [
        "heimat",
        "nation"
    ],
    "source": "Tobler",
    "raw_text": [
        "Chappeler Lied\n",
        "\n",
        "Was hei die Chnabe vo Chappel gmacht? \n",
        "Si hei all zsäme gschwore, \n",
        "Hei gschwore, si wellen i Frankrich go, \n",
        "Welle Vater u Mueter deheime lo, \n",
        "I Frankrich welle si zieche. \n",
        "\n",
        "Si zieh wol ufe go Neuedorf; \n",
        "Dort göi si no einisch z' Chilche \n",
        "Und rüefe Gott den Allmächtigen a, \n",
        "Der ihnen am Beste helfe cha, \n",
        "Daß 's ihne wohl ergöji. \n",
        "\n",
        "Do zieh si ufe bis Wiedlisbach \n",
        "Zum Rappe, zum schöne Vogel. \n",
        "«Du, Rappewirt, wottst is gfällig si, \n",
        "So hol is vo dim beste Wi, \n",
        "Mir wei ne guet bizahle. » \n",
        "\n",
        "De Rappewirt het e hurtigi Frau, \n",
        "Si gôt go Chüechli bache. \n",
        "Do denkt e Jede-n-i sim Muet: \n",
        "Wei Chüechli essen und die si guet. \n",
        "Und wei-n-is lustig mache. \n",
        "\n",
        "Und wie si g'esse-n-und trunke hei, \n",
        "Do göi si unger d' Feister, \n",
        "Si luegen ängstli hin und her, \n",
        "Hei g'meint, si sigen am grüene Meer, \n",
        "Do si si alle erschrocke. \n",
        "\n",
        "Der jüngst, wo-n-unger ihnen isch. \n",
        "De rüeft dem Wirt uf d' Site : \n",
        "«Du, Rappewirt, iez los e chli, \n",
        "Was möcht wol eusi Ürti si ?\n",
        "Mir wei si gli bizahle.» \n",
        "\n",
        "Die Chnabe hei iez heimlige Rôt, \n",
        "Wie si's iez welle mache. \n",
        "«Wei hei, wei hei, wei abe-n-i's Gäu, \n",
        "Es fröut die ganzi Chappelergmei, \n",
        "Derzue die schöne Jungfraue. » \n",
        "\n",
        "Und wie si chöme go Chappel i's Dorf, \n",
        "Tue si französisch singe, \n",
        "Hei alli Hose französisch rôt; \n",
        "En jede zue sim Schätzeli gôt, \n",
        "Si tue si nümmeme b'chönne. \n",
        "\n",
        "Si zieli go Wangen i's Undervogts Hus, \n",
        "Französisch tue si rede. \n",
        "Der Undervogt zieht de Säbel us \n",
        "Und jagt die Welschen us em Hus: \n",
        "« Das si mer verwegeni Gselle ! » \n",
        "\n",
        "Wer het is acht das Liedli gmacht? \n",
        "Wer liet's vo Neuem gsunge? \n",
        "Das het is gmacht ei ewigi Brut, \n",
        "Wohnt z' Bonigen i's Hübeliwebers Hus, \n",
        "Si wär gern z' Chappel ine. \n"
    ],
    "num_lines": 59,
    "num_stanzas": 9,
    "rhyme_scheme": "abccb",
    "stanza_pattern": "cinquains",
    "ID": 227,
    "region": [
        "Solothurn"
    ]
}