{
    "title": null,
    "genre": null,
    "topic": [
        "plants",
        "love"
    ],
    "source": "Tobler",
    "raw_text": [
        "I loß si grüeße dur e höchi Tanne : \n",
        "die Zit isch cho zum wibe und zum manne. \n",
        "\n",
        "I loß si grüeße dur es Hämpfeli Tau: \n",
        "i wött, mi Holdi war mi liebi Frau. \n",
        "\n",
        "I loß si grüeße dur es Nägeli: \n",
        "i wött, i hätt's im Arm as Ärfeli. \n",
        "\n",
        "I loß si grüeße dur en Eichespô: \n",
        "wött lieber bi-n-er ligge as so stô. \n",
        "\n",
        "I loß si grüeße dur es Chlungeli Fade: \n",
        "i wött, i chömt scho bi-n-ere si im Gade. \n",
        "\n",
        "I loß si grüeße dur es Hämpfeli Side : \n",
        "i mag's elleige' nümmeme verlide: \n",
        "\n",
        "I loß si grüeße dur es Rosmeri : \n",
        "wött, aß i Tag und Nacht chönt bi-n-ere si. \n"
    ],
    "num_lines": 20,
    "num_stanzas": 6,
    "rhyme_scheme": "aa",
    "stanza_pattern": "couplets",
    "ID": 53,
    "region": [
        "unknown"
    ]
}