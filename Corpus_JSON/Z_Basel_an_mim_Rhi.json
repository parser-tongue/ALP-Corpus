{
    "title": "Z'Basel an mim Rhi ",
    "genre": null,
    "topic": [
        "heimat"
    ],
    "source": "Im Röseligarte",
    "raw_text": [
        "Z'Basel an mim Rhi\n",
        "\n",
        "Z'Basel an mim Rhi,\n",
        "Jo, dört möcht i si!\n",
        "Weiht nit d'Luft so mild und lau\n",
        "Und der Himmel isch so blau\n",
        "An mim liebe Rhi.\n",
        "\n",
        "In der Münsterschule\n",
        "Uf mim herte Stuehl\n",
        "Mag i zwor jetz müt meh ha,\n",
        "D'Töpli stöhn mer nümmen a\n",
        "In der Basler Schuel.\n",
        "\n",
        "Aber uf der Pfalz\n",
        "Alle Lüte gfallt's.\n",
        "O wie wechsle Berg und Tal,\n",
        "Land und Wasser überal\n",
        "Vor der Basler Pfalz!\n",
        "\n",
        "Uf der breite Bruck,\n",
        "Fürsi hi und zruck,\n",
        "Nei, was sieht me Heere stoh,\n",
        "Nei, was sieht me Jumpfere goh,\n",
        "Uf der Basler bruck!\n",
        "\n",
        "Wie ne freie Spatz\n",
        "Uf em Petersplatz\n",
        "Flieg i um und's wird mer wohl\n",
        "Wie im Buebekamisol,\n",
        "Uf em Petersplatz.\n",
        "\n",
        "Uf der grüene Schanz,\n",
        "In der Sunne Glanz,\n",
        "Wo-n-i Sinn und Auge ha,\n",
        "Lacht's mi nit so lieblich a,\n",
        "Bis go Santa Hans.\n",
        "\n",
        "'s Seilers Rädli springt;\n",
        "Los, der Vogel singt.\n",
        "Summervögeli jung und froh\n",
        "Ziehn de blaue Blueme no.\n",
        "Alles singt und springt..."
    ],
    "num_lines": 41,
    "num_stanzas": 6,
    "rhyme_scheme": "irregular",
    "stanza_pattern": "cinquains",
    "ID": 216,
    "region": [
        "Basel"
    ]
}