{
    "title": "I han es Hämpfeli Haber g'streut ",
    "genre": null,
    "topic": [
        "love"
    ],
    "source": "Tobler",
    "raw_text": [
        "I han es Hämpfeli Haber g'streut\n",
        "\n",
        "I han es Hämpfeli Haber g'streut, \n",
        "Do chund de Wind und het's vertreit. \n",
        "\n",
        "Dert oben uf dem Bergeli, \n",
        "Dert stad en artigs Hüseli. \n",
        "\n",
        "Und i dem artige Hüseli, \n",
        "Dort wont mis herzig Schätzeli. \n",
        "\n",
        "Min Vater balget mi alli Tag, \n",
        "Daß ich es artigs Schätzeli ha. \n",
        "\n",
        "Ach Vater, laß das Balge si. \n",
        "Es hilft kei gottigs Bitzeli. \n",
        "\n",
        "Am Sundig wem-mer zum Pfarrer ga: \n",
        "Er seid, i hei en rechte Ma; \n",
        "\n",
        "Er sei nüd z' chli und sei nüd z' groß, \n",
        "Er schick si ordeli uf mi Schoß. \n"
    ],
    "num_lines": 20,
    "num_stanzas": 6,
    "rhyme_scheme": "aa",
    "stanza_pattern": "couplets",
    "ID": 269,
    "region": [
        "Zurich"
    ]
}