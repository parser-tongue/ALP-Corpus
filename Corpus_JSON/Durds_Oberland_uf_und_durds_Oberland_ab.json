{
    "title": "Durds Oberland uf und durds Oberland ab ",
    "genre": "narrative",
    "topic": [
        "heimat",
        "love"
    ],
    "source": "Im Röseligarte",
    "raw_text": [
        "Durds Oberland uf und durds Oberland ab\n",
        "\n",
        "Dur ds Oberland uf\n",
        "Und dur ds Oberland ab\n",
        "Da han i zweu Schätzeli -\n",
        "Wär chauft mer eis ab?\n",
        "\n",
        "Mi Schatz ist e schöne,\n",
        "Er schönet no viel.\n",
        "Er schönet und schönet,\n",
        "Bis en niemert meh will.\n",
        "\n",
        "Der Liebgott im Himmel\n",
        "Und 's Schätzli im Arm;\n",
        "Der Liebgott macht sälig\n",
        "Und 's Schätzli git warm.\n",
        "\n",
        "Ds Land us und ds Land i.\n",
        "Und es mueß mer nit si,\n",
        "Und es mueß mer kei stolzi\n",
        "Davoseri si!\n",
        "\n",
        "Und z'underst und z'oberst\n",
        "Und an der Welt End,\n",
        "Und i wetti, i hätti\n",
        "Mis Schätzeli nie gchennt.\n",
        "\n",
        "Mi Schatz ist a Schuester,\n",
        "Het 's Truckli voll Zweck;\n",
        "Jetz liebt er en andri\n",
        "Jetz han i der Dreck.\n",
        "\n",
        "Han öftersmal tänglet,\n",
        "Han öftersmal gmäht,\n",
        "Han öftersmal ds Schätzli\n",
        "Bim Tanzen umdreht.\n",
        "\n",
        "Was nützt mi das Tängle,\n",
        "Wenn d'Sägesse nit haut!\n",
        "Was nützt mi das Liebe,\n",
        "Wenn's ds Schätzli nit freut!\n",
        "\n",
        "'s isch no-nig lang, daß' grägelet het,\n",
        "Di Läubli tröpfled no;\n",
        "I han emol es Schätzeli gha,\n",
        "I wett, i hätti 's no.\n",
        "\n",
        "'s isch no-nig lang her, daß gscheilet het,\n",
        "Di Bäumli sin no wiß;\n",
        "I han emol es Schätzeli gha,\n",
        "I wett, es wär no mis."
    ],
    "num_lines": 49,
    "num_stanzas": 9,
    "rhyme_scheme": "irregular",
    "stanza_pattern": "quatrains",
    "ID": 159,
    "region": [
        "Bern",
        "Aargau"
    ]
}