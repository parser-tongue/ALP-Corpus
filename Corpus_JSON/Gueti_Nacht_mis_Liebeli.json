{
    "title": "Gueti Nacht, mis Liebeli ",
    "genre": "musical",
    "topic": [
        "love"
    ],
    "source": "Im Röseligarte",
    "raw_text": [
        "Gueti Nacht, mis Liebeli\n",
        "\n",
        "Gueti Nacht, mis Liebeli!\n",
        "Schlaf do ohni Sorge!\n",
        "Ach, mir hest du ds Schlafe gnoh\n",
        "U dir traumt doch nüt dervo,\n",
        "Schlaf du bis am Morge!\n",
        "\n",
        "O wie guet, daß du nit weist,\n",
        "Wie mir d'Backe schwiine,\n",
        "Wie-n-i da im Monschiin stah,\n",
        "D'Chappen i de Hände ha\n",
        "U vor Chummer griine!\n",
        "\n",
        "Wie-n-ig i der chalte Nacht\n",
        "Vo mim Bett uffahre\n",
        "U bim Monschin übere Schnee\n",
        "Zue dim chline Hüsli gseh\n",
        "Dunde a der Aare.\n",
        "\n",
        "Aber ach, du weisch es nit,\n",
        "Was ig um di lide!\n",
        "Da wei d'Lüt, i sötti flieh,\n",
        "I söll wandere wit vo hie\n",
        "U mis Eisi mide.\n",
        "\n",
        "Ach, de wär mis Glück dahi!\n",
        "Alli Freud verlore!\n",
        "Nei, solang i läbe cha,\n",
        "Wott ig Eisi nit verlah,\n",
        "Das sig Eisi gschwore!\n",
        "\n",
        "Gueti Nacht, mis Liebeli!\n",
        "Schlaf i Gottes Name!\n",
        "Hansi bättet geng für di:\n",
        "»Bhüet mir Gott mis Liebeli!\n",
        "Bhüet Gott Eisin! Ame."
    ],
    "num_lines": 35,
    "num_stanzas": 5,
    "rhyme_scheme": "abccb",
    "stanza_pattern": "cinquains",
    "ID": 113,
    "region": [
        "Bern"
    ]
}