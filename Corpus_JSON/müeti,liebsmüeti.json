{
    "title": "Müeti, liebs Müeti",
    "genre": "musical",
    "topic": [
        "family",
        "countryside"
    ],
    "source": "Spotify",
    "raw_text": [
        "Müeti, liebs Müeti\n",
        "\n",
        "Höch uf de Bärge, ganz zhinderscht im Tal\n",
        "Stoht es bruns Hüsli, so chli und so schmal\n",
        "Da wohnt mis Müeti, scho so vili Johr\n",
        "Sie isch älter worde, und het graui Haar.\n",
        "Weisch no, liebs Müeti wie schön isch es gsii\n",
        "Bi dir deheime, im Stübli so chlii\n",
        "Gsunge und glachet, händ all dini Chind\n",
        "Doch alles vergeiht ja, so schnell und so gschwind.\n",
        "Grösser wirsch, älter wirsch, d'Ziit will fascht verrenne\n",
        "Jede goht sine Wäg, und s'Läbe nimmt sin Lauf.\n",
        "Müeti, liebs Müeti, bald bisch du elei\n",
        "All dini Chinder, chöme nümme so hei\n",
        "S'laufe kei Buebe, meh s'Wägli doruf\n",
        "S'wird wieder stiller, bi dir i dim Hus.\n",
        "Müeti, los zue, in d'Abendrueh\n",
        "Tönt's wie ne Glogge, so hell und so klar\n",
        "S'Echo vom Bärg, rüeft Dir zue\n",
        "Wenn ich für dich singe tue.\n",
        "Müeti, liebs Müeti, dänk immer fescht dra\n",
        "Dass mir dich lieb, und ganz gäre tüend haa\n",
        "Müeti, du weisch es, mir hei immer Ziit\n",
        "De bis zu dir hei, da is ja nit wiit.\n",
        "Müeti, los zue...\n",
        "Müeti, liebs Müeti, was willsch du no meh\n",
        "Hesch in dim Läbe, so vill gschafft und gseh\n",
        "Bisch immer lieb und so guet zu eus gsii\n",
        "Danke, liebs Müeti min Goldsunneschii.\n",
        "\n"
    ],
    "num_lines": 27,
    "num_stanzas": 1,
    "rhyme_scheme": "freeform",
    "stanza_pattern": "other",
    "ID": 169,
    "region": [
        "unknown"
    ]
}