Marianneli, bisch dinne? chumm, due mer uf!

Marianneli, bisch dinne? chumm, due mer uf! 
Es friert mi a d' Finger, bi sunst nit wol uf. 

«Friert's di a d' Finger, leg Hänscheli a, 
Chansch' zue den Andere uf d' Gasse ga. » 

Uf d' Gasse ga, das isch mer ebe rächt; 
De hesch mi nit wolle, i bi d'r z' schlächt. 

«De bisch mer nit z' schlächt, de bisch m'r ebe rächt; 
Vater und Mueter die düen gar lätz. 

I ha di jo wölle, de weisch es jo wol, 
Im Hindergaden obe im Eggeli vor. » 

Dort vor in d'r Chille dort isch e Stei, 
Dort chneue mer nider und beten e chlei. 

Dort vor in d'r Chille, dort isch e Tritt, 
Wo me die Liebeli zsäme git. 

Me git se zsäme, Bar um Bar — 
Chume-n-i ächt au einist dörthar?
