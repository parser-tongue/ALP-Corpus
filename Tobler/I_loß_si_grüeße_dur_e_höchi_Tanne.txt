I loß si grüeße dur e höchi Tanne : 
die Zit isch cho zum wibe und zum manne. 

I loß si grüeße dur es Hämpfeli Tau: 
i wött, mi Holdi war mi liebi Frau. 

I loß si grüeße dur es Nägeli: 
i wött, i hätt's im Arm as Ärfeli. 

I loß si grüeße dur en Eichespô: 
wött lieber bi-n-er ligge as so stô. 

I loß si grüeße dur es Chlungeli Fade: 
i wött, i chömt scho bi-n-ere si im Gade. 

I loß si grüeße dur es Hämpfeli Side : 
i mag's elleige' nümmeme verlide: 

I loß si grüeße dur es Rosmeri : 
wött, aß i Tag und Nacht chönt bi-n-ere si. 
