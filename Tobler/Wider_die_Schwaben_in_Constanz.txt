Wider die Schwaben in Constanz, 

Es Schwert ein pur in zoren 
den herren groß herzeleid. 
es band vil fürsten gschworen, 
als man zu Constanz seit, 
vil Behem und vil Zegen — 
es bringt groß ungehür — 
vil tröuwer bi dem für; 
es kostet vil alter schegen, 
die schoppen die sind tür. 

Man sol si anders toufen, 
wenn si nit glöubig sind; 
man sol in zelten koufen, 
so schwigend s' wie die kind. 
Den Schwizern möcht wol grusen 
ob sömlichem lotterspil! 
si ligend bi dem zil 
als die von Mülhusen, 
die gloubend des tröuwen vil! 

Und welcher ab tröuwen stirbt, 
dem wird mit fürzen glüt; 
so eim biderman sin esel verdirbt, 
vergrabt man in mit der hüt. 
si land sich nit erschrecken, 
als die von Costanz tund; 
si schwerend der Schwizern pund. 
an die Stollen müeßend si schmöcken, 
wenn nun die zit kumt. 

Costanz, laß din tröuwen sin, 
du stast dem adel bi, 
du last die herrschaft us und in, 
du iüerst din wappen fri ; 
vor den Schwizern tust du bschließen, 
du nimst in ir wapen ab; 
es gwinnt so wilde hab: 
du solt sin nit genießen- 
gegen mengem Schwizerknab. 

Du teilst din gunst gar ungelich, 
du neigst dich gegen der sunnen, 
du sprichst, der küng von Frankerich, 
der herzog von Burgunne, 
si wellind in's Rintal komen. 
und weUind s' leben wol 
und trinken bi dem kol, 
das band die puren vernomen, 
si wellend's machen vol ! 

Desglichen Zürich und Lucern, 
Basel und die von Zug, 
von Soloturn und von Bern, 
si füerend des adlers flug; 
Friburg und sant Gallen, 
gotshus und Appenzell, 
Sargans und Wallistat schnell, 
Wintertur in pund gefallen, 
Dießenhofen und Frouwenfeld, 

Schafhusen ouch mit namen: 
alls von den fürsten kumt; 
si band sich zu Basel gesament, 
si schwerend den Schwizer pund. 
die richstett wettend wir sprengen 
uß irem öden hus. 
die alten bhend daruß, 
die rüterspuren vertringen, 
so belibend s' vorhin uß. 

Die rüterspuren die sind frisch, 
si sitzend bi dem Rin ; 
kämend vil herrn über iren tisch, 
si gäbend in guten win : 
so wurd man inen schenken 
. . . . uß einem glas, 
so drunkend sie dester baß ; 
ob s' in dem Rin ertränken, 
so durftend si keis glas. 

Es ist vil adels gewesen 
im Rintal, wiß und grüen, 
si sind vor inen gnesen, 
dieselben puren küen. 
sant Fridli mag wol helfen, 
darzü der ruche stier, 
der bärn wol mer dann vier; 
kam der löu mit sinen hilfen, 
si empfiengend in gar schier, 

Mit hilf der besten puren 
uß gmeinem Schwizerland, 
von Glaris und von Uri ; 
Schwiz nimt 's panner in die band, 
Wallis zu der stelle, 
Unterwalden kund, 
Rapperschwil zur stund ; 
es sind vil frischer gsellen, 
si stand uf festem grund. 

Der uns das liedli nüwe gesang, 
er sitzt am Zürichsee, 
Peter Müller ein Schwizerknab, 
er singt uns menges me. 
im Rintal ist er gesessen, 
im Appenzeller biet; 
er hat sich der ding erniet: 
das dörfend wir nit vergessen, 
wir meldend's in disem lied. 
