Der Grossi Gstaat vo Wauwel

Es gönd drei Bueben uf Dammerselle, 
Do hend si jo nes Meitschi welle — 
Der großi Gstaat vo Wauwel ! 

Si chere do bim Leuen i, 
's hend ire drei es Schöppli Wi. 
Der großi Gstaat vo Wauwel ! 

Si möchte gern chli lustig si 
Und stellen au e Giger i. 
Der großi Gstaat vo Wauwel ! 

Si tanze drümol um und um 
Und säge: Mier wend bete drum. 
Der großi Gstaat vo Wauwel ! 

Druf chere si bim Rößli i 
Und setze 's Meitschis Tschopen i. 
Der großi Gstaat vo Wauwel ! 

Iez isch es dann gli Sursimärt; 
Do fahre si mit dem Geißli z'Märt. 
Der großi Gstaat vo Wauwel ! 

Si löse do feuf Guldi drus 
Und löse 's Meitschis Tschopen us. 
Der großi Gstaat vo Wauwel ! 

Iez händ si no drei Batze für- 
Und säge: Gänd is Brod derfür. 
Der großi Gstaat vo Wauwel! 
