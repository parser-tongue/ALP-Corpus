Es chunt en junge Murergsell: 
« Hübschi, Jungi, witt du mich ? » 
« O nei, o nei, du Pflasterchelle, 
Es händ mi hüt scho sibe welle : 
Ein anderer mues es sein. » 

Es chunt en junge Chüefergsell : 
«Hübschi, Jungi, witt du mich?» 
« O nei, o nei, du Chübelibinder, 
I will di so wenig as d'r Schinder: 
Ein anderer mues es sein. » 

Es chunt en junge Webergsell: 
«Hübschi, Jungi, witt du mich?» 
 « O nei, o nei, du Schifflischießer, 
I will di so wenig as d'r Chüefer. » 
Ein anderer mues es sein. » 

Es chunt en junge Schnidergsell : 
«Hübschi, Jungi, witt du mich?» 
 « O nei, o nei, du Nodlefädler, 
I will di so wenig as d'r Weber. » 
Ein anderer mues es sein. » 

Es chunt en junge Pfistergsell: 
«Hübschi, Jungi, witt du mich?» 
«O nei, o nei, du Dirlidangg, 
Wenn i di gseh, so wird i chrank. » 
Ein anderer mues es sein. » 

Es chunt en junge Bettlerbueb: 
«Hübschi, Jungi, witt du mich?» 
«He jo, he jo, du Bettlerbueb, 
Du treist mer 's Brot im Seckli zue : 
Kein anderer mues es sein ! » 
