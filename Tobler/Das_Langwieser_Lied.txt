Das Langwieser Lied

Mis Büöli geid über Sapüner Stäg — 
I wünsch eme Wasser in d' Schuo ; 
D' Lüt sägen, es welli Hochzit han — 
I wünsch eme Glück darzuo. 

D' Lüt sägen, i hei sche, und han sche nit 
Und i wett nit, daß i sche hätti; 
Schi hed es Güetli und i han keis; 
Das müeßt i g'hören mi Läbtig! 

Und wenn i's mi Lebtig g'hören müeßt. 
So täti mier 's Leben erleiden. 
So wett i, es chämi der bittere Tod 
Und täti ünsch bedi scheiden. 

Und wenn wier denn geschieden sind, 
So leit ma mich in d' Erden, 
So wünsch i dier, was dis Harz begärt: 
Ä Richere söll dier werden. 

Und wenn d' denn e Richere überchunst. 
Dem Chrüz würst nit entrinnen. 
Und wenn d' es Zitli lang g'huset häst. 
So würst es wärden inne. 

Ja, inne wärden würst es schon, 
All Stund und au all Tag; 
I muos schen so viel entgelten. 
Und desch i so wenig vermag. 

Und müössen sin tuots au nit grad, 
Es muos ja gar nit sin ; 
Der ledig Stand ist gar so schön 
Bim früsche chüöle Win. 

Min Schatz het schnewißi Füöschi 
Und au schneewißi Bein; 
Es nimt mi nid oder es müößi, 
No iezen seit's albig: Nei, nei 
