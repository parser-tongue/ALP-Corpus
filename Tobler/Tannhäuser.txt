Tannhäuser

Danuser war ein wundrige Knab, 
grauß Wunder got er go schaue; 
er got wol uf der Frau Vrenes Berg 
zu dene dri schöne Jungfraue. 

Er schaut zu einem Fensterli i, 
grauß Wunder kann er da schaue; 
drum göt er zu dem Frau-Vrenesberg, 
zu dene dri schöne Jungfraue. 

Die sind die ganze Wuche gar schö 
mit Gold und mit Side behange, 
händ Halsschmeid a und Maiekrö: 
am Suntig sind s' Otre und Schlauere. 

Ietz tritt es bald in's siebente Jahr - 
so brichtet die alte Märe — 
daß er ein graußer Sünder war, 
sin Seel verdammet wäre. 

Und wie des Morgeds Tag es war, 
Danuser wollte gan bichte, 
er wollte wol gehen für den Pfarr, 
wollt sini Sünde verrichte. 

Der nam die Sünde ihm aber nid ab 
und sagt, zum Papst müeß er wandre. 
Da kehrt er sinen Pilgerstab 
nach Rom, wie viele Andre. 

Der Papst der nahm den Stab in die Hand, 
vor Dürre wollt er spalte : 
« So wenig das Stäbli noch Läubli tragt, 
so wenig kannst Gnad du erhalte. » 

«Wenn i kei Gnad erhalte mag, 
so geh i uf Frau Vrenes Berg hi 
und schlafe bis an jüngste Tag, 
bis Gott selber thut wecke mi. » 

Do währet es nid gar dritthalb Tag, 
das Stabil fangt a zu gruene, 
trait dri rothe Röseli z' Tag, 
dri wunderschöni Blueme. 

Der Papst schickt us i Land und Berg, 
si könne Danuser nid finde; 
er lit wol uf der Frau Vrenes Berg 
bi dene dri schöne Chinde. 

Es währet nid gar e halbes Jahr, 
der Papst der war gestorbe ; 
ietz ist er verdammet i Ewigkeit, 
mueß ewig si verderbe. 

Drum soll kei Bischof, kei Papst nid mehr 
kei arme Sünder verdamme ; 
groß Gwalt die git nu Straf, nit Ehr. 
In nomen Domini, Ame. 
