« Anneli, stand uf! d' Brutreiher- sind do, 
sie wolled dem Anneli a's Hochsig cho. » 
 
« I ston-e nüd uf und leg mi nüd a, 
i hän und mag und will kein Ma. » 

Und als das Anneli i d' Chuchi trat, 
wünscht's siner Mueter ein guete Tag. 

«Ich wünsche-n-euch nun keine meh ; 
kei Chind soll me zwinge zu der Eh. » 

Und als das Anneli i d' Stuben ie trat, 
wünscht's sinem Vater en guete Tag.

«Ich wünsche-n-euch nun keine meh; 
kei Chind soll me zwinge zu der Eh. "

Si nehnd das Anneli bim Gürtelschloß 
und schwinged's uf ein hohes Roß. 

Und do es gege dem Hus zu ritt, 
d' Frau Schwigeri under d' Hustür tritt. 

«Willkumm, willkumm, du Brütelein! 
du sollst min eigene Tochter sein ! » 

Si setzed das Anneli oben a'n Tisch 
und gend em Braten und 'bache Fisch. 

Si tüend dem Anneli 's Feisterli uf, 
daß es no gsech sis Vaters Hus. 

«Und wenn ich scho gseh mis Vaters Hus, 
Mini guete Tage sind eineweg us. » 

« Si sind no nüd us, si gönd erst iez a; 
fürwahr, du hast en brave Ma. » 

Dem Anneli wird's bald sterbesweh, 
die rote Bäggli sind wiß wie Schnee. 

Der Brüter stot uf und nimt's in Arm, 
und 's ist scho chalt, daß 's Gott erbarm. 

's ist hüt e Brut und au e Lich, 
am dritte Tag im Himelrich. 

De Brüter springt d' Stegen uf und ab 
und springt em selber 's Leben ab. 

«Mer hend gmeint, mer heied e Hochsigmol, 
iez müe mer esse e Totemol. 

Mer hend gmeint, mer heied Bettstet und Chasten im Hus, 
iez füered mer morn zwo Liche durus ! » 
