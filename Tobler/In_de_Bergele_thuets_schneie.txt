In de Bergele thuet's schneie, 
In de Thälere wird's chalt. 
Wie mache's die Senne? 
Sie fahren ab der Alp. 

Und wo si abe chöme, 
So hei si no keis Heu; 
's meint menge, er heig es Büeli, 
Do füert ihm's en andere hei. 

Mis Büeli cha wol stricke,  
Strickt mängi liebi Nacht 
An einer sidige Hube, 
Si ist no nit usg'macht. 

Vo Siden ist die Hube, 
Vo rotem Gold die Schnuer; 
Wil si mim scho Lieb gebe, 
's soll binde 's Hôr mit zue. 

«Mis Hôr lôn i nit binde. 
Will's no mê flüge lô, 
Will diese Sumer lang eister
Zu dene Tänzele gô. 

Mit Freude zu de Tänzele, 
Mit Trure widerum hei, 
So gôt's i mengem Bruechmeitschi, 
Nit ume i mir allei. — 

Mi tusige Schatz uf Erde, 
Lô mi nit in Schande stô, 
Mis Chränzeli will verderbe, 
Muest mit mer z' Chilche gô. » 

«Will dir dis Chränzli verderbe, 
Frög i gar nüt derno ; 
Nimm du die Buebe drum z' Hande, 
Wo du hest ine glô.» 

«I ha keinen ine g'lasse 
Als ebe-n-ume di ; 
Du muest mi z' Chilche füere, 
Und g'reu's di wie-n-es will. « 
