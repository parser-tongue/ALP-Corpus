Wie mache's denn die Becke?

Wie mache's denn die Becke? 
Eso mache si's: 
Si neme numen e Hämpfeli Teig 
Und säge, es sig e drei Batze-Laib; 
Eso mache si's. 

Wie mache's denn die Weber? 
Eso mache si's : 
Si beten e Vaterunser: 
's besti Garn ist unser; 
Eso mache si's. 

Die Wirte: 
Si schenke nur halb die Gläser ein 
Und schütte no halbe Wasser drein. 

Die Jumpfere : 
Wenn si am Morge Jumpfere sein, 
Lönd si am Abe Blieben ein. 

Die Schuhmacher: 
Si schnide 's Leder in siben Egg 
Und stecke 's Best in d' Hosesack. 

Die junge Wiber: 
Si schlage die Eier in die Pfann : 
Friß den Dreck, min lieber Mann ! 

Die Manne : 
Si sufe si ganz dumm und toll 
Und schlönd de Wibere de Buggel voll. 

Die Näjere: 
Si näje mit dem grobe Fade 
Und tüend de rein i's Brusttuech abe. 

Die Schnidere : 
Sie mache gern die Chleider z' chli 
Und denke: 's fürig Tuech ist mi. 

Die Schuelmeistere: 
Si säge de Chinde: ihr Eselschöpf! 
Wenn si scho längeri Ore händ. 

Die Chüefere : 
Si mache drei Mol rumpedibum
Und heusche scho drei Batze drum. 