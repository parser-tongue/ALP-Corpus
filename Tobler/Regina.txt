Regine gieng in Garte, 
Wollt breche Röseli ab, 
Die fine und die zarte, 
Wo i dem Garte stan. 

Regine lueget ume, 
Sah einen jungen Knab : 
«Wo bist du ine kume? 
's ist Alles wohl vermacht.» 

« Kei Mur ist mir zu hoche, 
Kei Schloß ist mir zu stark : 
Ich bin der Herr Jesus selber, 
Der Alles erschaffe hat. » 

« Bist du der Herr Jesus selber, 
So gheiß mich mit dir cho ; 
So will ich mit dir reise 
In's ebige Himelrich. » 

«Willst du denn mit mir reise 
In's ebige Himelrich, 
So muest du dich schneewiß kleide, 
Daß du bist den Engle glich. » 

«Wüsst das min Vater und Mueter, 
Daß ich im Himel bi, 
Si würded mi nit lang sueche, 
Si chämed au dohi.» 

Herr Jesus schrieb es Briefli, 
Schrieb nu drü einzigi Wort: 
D' Regine sei im Himel, 
Sei a me schönen Ort. 
