Der Buecher Fridli

Es kämen zwei Böteli von Willisau : 
« Ach Fridli, du hast gar e schöne Frau. » 
Es kämen zwei Böteli von Luzern, 
Sie wend der Bucher Fridli näh. 

«Fridli, müe mer di binde oder müe mer die foh, 
Oder witt du selber go Luzern goh ? » 
« Ihr müet mi nit binden, ihr müet mi nit foh, 
Ich darf wol selber uf Luzern goh. » 

Der Fridli lauft dur d' Matten, 
Er lauft gleich wie der Schatten. 
«Ach Fridli, du muest chlei weidliger goh, 
Din Wib und Kind sie schreien dir noh. » 

Und wie er dann kam uf Luzern, 
Die Herren all uf der Rüßbrugg warn. 
Spazierten über die Rüßbrugg drein, 
Sie hießen den Fridli gottwillchum sein. 

«Witt du noch bi dine Worten si. 
So muest du üse Gefangen si. » 
« Und was i gredt ha, das red i noh, 
Bi miner Wohrheit will i bstoh. » 

Sie thäten Fridli i'n schiefen Thurm, 
Darin war menge wüeste Wurm; 
Er könt weder lige, er könt weder stoh, 
Er muest wol uf den Kneuen goh. 

Und wie es war am Zistig spoht, 
's Mareili au uf Luzern goht; 
Wie es uf Luzern ine kam, 
Die Herren all uf der Rüßbrugg warn. 

Sie hießen 's Mareili gottwillchum sein : 
« Was soll denn dein Begehren sein ? » 
« Und mein Begehren ist mir leid : 
Läut mir den Fridli Buecher heim.

«Mareili, liebes Mareili mi, 
Dein Bitt und Bet ist viel zu chli; 
Der Friedli gibt üs gar böse Bscheid, 
Er kommt dir währli nüme hei. » 

's Mareili gieng i'n Thurm hinein: 
« Ach Fridli, lieber Fridli mein, 
Gib du den Herren andern Bscheid, 
Süst kommst du wahrli nümmen heim.» 

« Mareili, liebes Mareili mein. 
Ich gib den Herren kein andern Bscheid, 
Und was ich gredt ha, das red i noh, 
Bi miner Wohrheit will ich bstoh. » 

Was zog er aus dem Büeseli? 
Ein wunderschönes Büecheli: 
«Und sä, und sä, Mareili mein. 
Lies du darin und denke mein. » 

Was zog er aus der Tasche? 
Ein Windlen und ein Fäsche: 
«Und sä, und sä, Mareili mein, 
Bind du das kleine Kind darein.» 

Und wie es war am Fritig spöt, 
Der Baschi au uf Luzern goht; 
Wie er uf Luzern ine käm, 
Die Herren uf der Rüßbrugg warn. 

Sie spazierten die Rüßbrugg us und ein 
Und hießen den Baschi willkommen sein. 
« Sei mir Gottwillchumen, Baschi mein, 
Was soll denn dein Begehren sein ? » 

«Und mein Begehren ist mir leid: 
Laut mir den Buecher Fridli heim; 
Sein Weib und Kind im Hause mein 
Um ihren Vater jammernd schrein. » 

«Ach Baschi, lieber Baschi mein. 
Dein Bitt und Bet sind viel zu klein. 
Der Fridli gibt üs gar bösen Bscheid, 
Er kommt dir währli nümmen heim. » 

Der Baschi gieng zum Fridli i'n Thurm: 
« Ach Fridli, deine Kinder schon ! 
Gib du den Herren andern Bscheid, 
Süst kommst du währli nümmen heim. » 

«Ach Baschi, lieber Baschi mein, 
Ich gib den Herren kein andern Bscheid, 
Und was ich gredt ha, das red i noh, 
Bi miner Wohrheit will ich bstoh. » 

Und wie es am Füroben war, 
Ein Engel vom Himmel zum Fridli kam : 
« Ach Fridli, stand dine Worte treu, 
Du gibst ein Engel in's Himmelreich. » 

Sie nähmen den Fridli us dem Thurm, 
Sie führten ihn zum Richtplatz schon ; 
Sie führten ihn us, es ist ein Grus, 
's Blut schießt ihm oben zur Hirnschalen us. 

's Mareili gieng unter'n Galgen zu beten, 
Die Herren thäten ihm das absprechen: 
« Der Galgen ist ja kein Gottshus, 
's ist sust nur in der Kirchen der Bruch. » 

's Mareili gab zur Antwort drut : 
«Das Beten ist überall der Bruch, 
Und ist der Galgen kein Gotteshus, 
's thut doch den Luzernern d' Augen uf. » 