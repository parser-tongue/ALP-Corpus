Die Buechiberger Bure

Die Buechiberger Bure 
Hei sidig Hosen a, 
Mit Zwilchen überzoge 
Und Charesalbi dra. 

Die Buechiberger Amme 
Hei feißi Wibleni, 
Die choche Speck und Hamme 
Und fuere d' Büebleni. 

Die Buechiberger Meitschi 
Si wie Milch und Bluet, 
Und git es albe Hochzit, 
Hei si brav Wiberguet. 

Do fingsch nit wiße Händli, 
Do fingsch kei bleiche Zwerg. 
Drum lebe hoch das Ländli, 
Das schöni Buechiberg. 
