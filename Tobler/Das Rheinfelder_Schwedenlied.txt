Das Rheinfelder « Schwedenlied ». 

Der Rhigraf und der Schwede 
Die chriege alle bede; 
Rhifelde wötte si ha. 

D' Schwede chöme ein klein baß ussi, 
Wol bi der Weiermatt ufi, 
Mit vierziutusig Mann.

Wo wollen si 's Läger haben? 
Z' Rhifelde in den Reben 
Do han si 's Läger gha. 

Si han das Läger gschlagen, 
Es kostet si's manchen Knaben 
Und mancher Frauen ir Mann. 

Si schikten 's Böteli spate 
Go Basel zum innere Rate, 
Wie si es erhalte solle. 

« Si solle brav Kügeli gieße, 
Solle tapfer uf Rhifelde schieße, 
Si werde scho ine cho. » 

Si han brav Kügeli gösse, 
Han tapfer uf Rhifelde gschosse. 
Sind nottisch nit ine cho. 

Si schikten 's Böteli spate 
Go Zürich zum innere Rate, 
Wie si es erhalte solle. 

« Si solle das Chorn abschnide. 
Groß Hunger müeßi si lide, 
Si werde scho ine cho. » 

Si han das Chorn abgschnitte, 
Han Hunger und Durst dabi glitte. 
Sind aber doch nit ine cho. 

Si schikten 's Böteli spate 
Go Schaffliuse zum innere Rate 
Und bitten um guete Lehr. 

« Si solle die Traube aschnide, 
Vil Durst derno werde si lide, 
Dann werde si ine cho. » 

Si han die Trauben abgschnitte, 
Großen Durst han si gelitte, 
Sind nottisch nit ine cho. 

Si schiken e Böteli spate 
Gon Straßburg zum Innern Rate 
Und bitten um guete Lehr. 

« Si sollend d' Mure breche 
Und sollend tapfer fechte, 
Dann werde si scho ine cho. » 

Si han die Mure broche 
Und hand au tapfer gfochte. 
Sind nottisch nit ine cho. 

Ein Chüeli stelle si use, 
Es thät dem Schwede drob gruse, 
Das Chüeli treit Werch am Hörn. 

«So wenig das Chüeli lehrt spinne, 
So wenig werde d' Schwede Rhifelde gwinne, 
Si werde nit ine cho. » 

Das Chüeli het nie glehrt spinne. 
Der Schwed wird Rhifelde nit gwinne. 
Wird nottisch nie ine cho. 
