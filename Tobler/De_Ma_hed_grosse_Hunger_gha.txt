De Ma hed große Hunger gha ; 
Do briegget de Ma; 
Do seid die Frau : « Bis wolgimuet. 
Du muest am Tischli ha bis gnueg, 
Du liebe, liebe Ma ! » 

Und wo-n-er am Tischli g'sessen ist, 
Do briegget de Ma; 
Do seid die Frau : « Bis wolgimuet. 
Du muest ja Süppli ha bis gnueg, 
Du liebe, liebe Ma ! » 

Und wo-n-er 's Süppli g'esse hed, 
Do briegget de Ma; 
Do seid die Frau : « Bis wolgimuet. 
Du muest ja Stückli ha bis gnueg. 
Du liebe, liebe Ma ! » 

Und wo-n-er d' Stückli g'esse hed, 
Do briegget de Ma; 
Do seid die Frau : « Bis wolgimuet. 
Du muest ja Würstli ha bis gnueg. 
Du liebe, liebe Ma ! » 

Und wo-n-er d' Würstli g'esse hed, 
Do briegget de Ma; 
Do seid die Frau : « Bis wolgimuet. 
Du muest ja Bettli ha bis gnueg. 
Du liebe, liebe Ma ! » 

Und wo-n-er im Bettli g'legen ist, 
Do briegget de Ma; 
Do seid die Frau : « Bis wolgimuet. 
Du muest ja Decki ha bis gnueg. 
Du liebe, liebe Ma ! » 

Z'letst wo-n-er recht etschlafen ist. 
So schwiget de Ma. 
Iez seid die Frau ganz wolgimuet: 
« Bim Nachber trink i iez bis gnueg ; 
Schlaf wol, du alte Narr ! » 
