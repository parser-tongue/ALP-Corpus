Die heilige Turtilla

Es war eine heilige Turtilla geboren, 
Sie miechte dem Vater große Zorn; 
Er ließ eis Fässeli binde ; 
Er schlug im Fässeli 's Bödeli i, 
Er legt die heilige Turtille dri, 
Er legt sie uf das Wasser. 

Sie schwumm wol bis am dritte Tag, 
Sie schwumm dem Müller i's Mülirad, 
Sie tät die Müli bstelle
Der Müller sprang zur Müle us 
Und nahm die heilige Turtille drus. 

«Der Müller hat gar bösi Chind. 
Sie säge, ich sei eis Fünderlichind
Und eb ich es Fünderli si wett, 
Wett sueche, bis i mis Müeterli hett; 
Um 's Väterli wett i weine. » 

Sie chneulet uf ene spitzige Stei, 
Sie chneulet si selber Löcher i d' Chneu
Und weinet Löcher i d' Bagge. 
Turtille schaute wol um und um, 
Sie gsach den leidigen Satan cho, 
Het ire Vater am Rugge. 

«Ach sä, ach sä, du Pflenneli guet, 
Do best de Vater us der höllische Gluet, 
Wol us de fürige Flamme ! » 
Es ist erhört, aber wird nüme-n-erhört, 
Daß es Chind de Vater us der Höll erlöst, 
Wol us de fürige Flamme. 
