Ds Matteliedli

Mir Lütli a dr Matte
hei geng e frohe Muet,
chöi fische,schifflifahre
u ds Läbe gfallt is guet.

Gheit einisch eis i d'Aare
das isch doch öppe glych,
mir Mätteler chöi schwümme
u si nid wasserschüüch.

U wär ig i dr Frömdi
grad wyt z'Amerika
u ghört ig ds Wasser ruusche
so chäm mi ds Briegge-n-a.

I würd dr Büntel schnüere
u chäm dr Heimet zue,
ersch z'Bärn dert a dr Matte
chäm d'Längizyt zur Rueh!
