Oschterhaas

Trap, trap, trap, wär steit am Tor?
Trap, trap, trap, wär spitzt sys Ohr?
Wär vertrappet ds höche Gras?
Isch’s ächt emänd dr Oschterhaas?

«Guete Tag, Frou Hüehnermueter,
suechet dir gar flyssig Fueter?»

«Ja, ja, ds Läbe bringt eim mängi Müeh,
i muess Würmli füre chratze
Chörnli rette vor de Spatze,
Eier lege u se brüete
u derzue die chline Bibeli hüete.»

«U der Güggu, isch är zwäg?»
«Ja, ja, dä isch ou umewäg.
i weiss nid was är z chraue hett,
dert i Schätzelis Rüeblibett!»
