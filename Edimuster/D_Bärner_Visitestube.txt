D Bärner Visitestube

Sächs Stube sy im Bärnerhus,
E jedi darf sech zeige,
's het jedi öppis Schöns vorus
U Guets, o öppis eige:
Sygs ds Aemmetal, sygs ds Oberland,
Dr Oberaargau, ds Mittelland
Dr Jura, ds Seeland – alli sy,
Me möchti grad ga wohne dry.

U doch isch 
bsunders usstaffiert
Vo allne Stube eini,
E so mit Herrlechkeite ziert,
Wie die, isch wäger keini:
"I muess halt, seit dr Bärnerma,
E Stube für d Visite ha!"
U fründlech füehrt er d Gest bir Hand
Dür d Stägen uf, i ds Oberland!
