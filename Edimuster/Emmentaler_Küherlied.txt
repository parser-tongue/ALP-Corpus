Emmentaler Küherlied 

Es isch kei sölige Stamme
oweder der Chüejerstand. 
We de der Meie n isch vorhande,
so fahre die Chüejer z Alp.

Der Meie u dä isch jitze komme,
die Chüejer, die göh uf e Bärg.
Bhüet Gott mir alli myni Fromme,
dass keines mer fräss der Bär.

Dere Bärner Herre Bärge
lige dinnen im Aemmital;
d Steimöser und no d Breitärge
Sy die besten überall. 

Di nider und mittlist Bärge
Si gar alli höch im Prys.
Dört hei si bravi Chüejer,
Si mache gar gueti Spys

O du, myni loubi Schilte,
derzue der Räme Mutz,
der Zingel und der Gäbel
gäbe mir viel Chuchischmutz.

Das Liedli ha n i gsunge 
de Chüejere nid zum Trutz;
i wünsch, es syg mer wohl glunge 
u bringi ihne viel Nutz. 
