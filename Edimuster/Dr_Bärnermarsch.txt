Dr Bärnermarsch

Träm, träm, trädiridi! 
Allo, Manne, standet y! 
Die vor Ämme, die vor Aare, 
Die wo z Fuess u z Sattel fahre. 
Träm, träm, trädiridi, 
Allo, Manne, standet y.

Träm, träm, trädiridi! 
Artillerie und Kavallerie, 
Schützen und Infanterischte, 
Sami, Hannes, Bänz u Chrischte. 
Träm, träm, trädiridi,
Allo, Manne, standet y.

Träm, träm, trädiridi! 
Mir wei freji Schwyzer si. 
Ds Land rüeft sini brävschte Manne: 
Uf zum Schutz a d Gränzen ane. 
Träm, träm, trädiridi, 
Allo, Manne, standet y.

Träm, träm, trädiridi! 
Ja, da si mer all derby. 
Stellet de grad z vorderscht füre 
Üse Mutz, dä stieret's düre. 
Träm, träm, trädiridi, 
Allo, Manne, standet y.