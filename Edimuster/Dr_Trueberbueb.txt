Dr Trueberbueb

I bin e Ämmitaler, u desse 
bin i stolz. 
Es wachst i üsne Grebe, viel saftigs Pfyffeholz 
U mänge chäche Bueb. 
Ja, i bin e Ämmitaler, i bin e Bueb vom Trueb! 

Im Hütte, Brandösch, Twäre, 
im Fankhus, bis zum Napf 
Da förchtet me fy tapfer nid gleitig Chlupf u Chlapf 
Wie mänge bleiche Bueb.
Ja, i bin e Ämmitaler, i bin e Bueb vom Trueb!

My Vater, dä het gschwunge 
scho mängisch obenus, 
Dä lehrt mi's o am Abe u Morge vor em Hus. 
I bin e Schwingerbueb! 
Ja, i bin e Ämmitaler, i bin e Bueb vom Trueb! 

O d'Muetter ist e feschti, 
sie chunnt vom Seltebach. 
Im Seltebach isch sälte es Meitschi pring u schwach. 
I bi der Muetter Bueb! 
Ja, i bin e Ämmitaler, i bin e Bueb vom Trueb! 

Nid alles mache d'Arme u d'Bei 
mit Schmalz u Saft, 
Me muess im Härze inne o ha di rächti Chraft, 
Muess sy e treue Bueb. 
Ja, i bin e Ammitaler, i bin e Bueb vom Trueb! 

Mym Herrgott wott 
i's zeige und o mym Vaterland. 
We's rüeft, so nimmt nie d'Büchse rächt flingg u fescht i d'Hand.
I bin e Schwyzerbueb! 
Ja, i bin e Ammitaler, i bin e Bueb vom Trueb! 