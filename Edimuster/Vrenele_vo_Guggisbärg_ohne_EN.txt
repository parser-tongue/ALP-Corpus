D Vrenele vo Guggisbärg

D Vrenele vo Guggisbärg
sie treit e bluejeans-blaue Minirock
sie chunnt u chunnt im Jahr nid einisch z spät
sie schafft am Dringlech-Schalter hinger bi der Poscht

I bi i ihrer Schlange inne gstange
am Samschti grad no kurz vor Schalterschluss
wo sie mit ihrer fräche, länge rosa Zunge
mys Märggeli het abgschläcket so voll im Schuss

O weh, oh wie, was isch o los mit mir?
E Chlapf, e Chutt u d Post geit ab
u mir zwöi liege zämen i re Südseebucht
u d Sunne tätowiert üs Stärnzeichen i d Hutt! 
Die Frou du i säg der isch die reini Magie
sie bättet jede Morgen, hett zäh Ross im Stall
E Diamant im Buuch, wo blind macht, luegsch de dry
's verjagt se fasch vor Schöni, vor Pep und Energie!

O weh, oh wie, was isch o los mit mir?
E Chlapf, e Chutt u d Post geit ab
u mir zwöi liege zämen i re Südseebucht
u d Sunne tätowiert üs Stärnzeichen i d Hutt! 
