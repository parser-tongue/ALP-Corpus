Bärnbiet (Jodellied)

Grüeni Wälder, dunkli Schätte
Hinde dra der Firneschnee.
Wie ne Garte Fäld und Matte
Säg, mys Härz, was wit no meh? 

Bärnbiet, Bärnbiet, du my liebi Heimat.
Schöner, schöner cha’s ja niene sy.
I ha ging chly Fröid gha dranne,
Dass i o ne Bärner bi.

Bärner Füscht und 
Bärner Gringe
Hei scho vil in Egi gha.
Chumm cho luegen eis bim Schwinge
Da gsesch mänge chäche Ma.

Bärnbiet, Bärnbiet, du my liebi Heimat.
Schöner, schöner cha’s ja niene sy.
I ha ging chly Fröid gha dranne,
Dass i o ne Bärner bi.

Lüt us allne Herre Goue
Chöme schaarewys derhär,
Und wei öppe chly cho gschoue,
Üse liebe Bärnerbär.